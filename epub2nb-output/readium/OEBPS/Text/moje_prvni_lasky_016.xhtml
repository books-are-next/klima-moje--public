<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>moje_prvni_lasky-13</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="moje_prvni_lasky-13" xml:lang="cs-CZ">
		<div class="Z-kladn--textový-r-meček">
			<p id="_idParaDest-12" class="MLP_uroven2_kapitola ParaOverride-1"><span class="CharOverride-1">Nebe, peklo, ráj</span></p>
			<p class="MLP_text_bez1radku ParaOverride-1">Pokoj byl blankytně modrý, lůžka stála v&#160;řadě za sebou; v&#160;místnosti byl ještě gauč, stolek, dvě křesla, židle, telefon, rozhlas po drátě a&#160;koš na papír. Vše bylo vyvedeno ve světlém dubu a&#160;v&#160;černém kovu. Také potahy byly černé. Muž stál u&#160;okna. „Je tu horko,“ řekl. „Nezdá se ti, že tu je horko?“ Byl starší než ona. Měl právě Kristův věk, ale toho večera vypadala jeho neoholená tvář s&#160;unavenýma očima ještě starší.</p>
			<p class="MLP_text ParaOverride-1">„To je dobře,“ prohlásila, „já mám ráda horko.“</p>
			<p class="MLP_text ParaOverride-1">„Všechny holky mají rády horko,“ obrátil se od okna. „Svlékneme se?“</p>
			<p class="MLP_text ParaOverride-1">„Ano,“ řekla. „Vidíš ten neon?“</p>
			<p class="MLP_text ParaOverride-1">Těsně nad jejich pokojem zářily červenobílé trubky. Odlesky dopadaly na lůžko pod oknem. „Máme pokoj s&#160;neonem,“ řekla. „Je to náš neon.“</p>
			<p class="MLP_text ParaOverride-1">Byla tak dokonale štíhlá, tak dokonale rostlá, že řekl, jako říkával vždy: „Jsi krásná,“ a&#160;ona už to zřejmě vnímala, jen jako se vnímá pozdrav anebo znělka, snad trochu víc, když to už neslyšela několik týdnů, aspoň z&#160;jeho úst nikoli. Vydala zvuk podobný smíchu, zvuk, jaký vydávají ženy, slyší-li lichotku. „Nepustíš hudbu?“ vyzvala ho.</p>
			<p class="MLP_text ParaOverride-1">Mužský hlas hovořil: Aby zabezpečil občanské svobody, spra­vedlnost a&#160;plné právo na rozvoj lidské osobnosti bez ohledu…</p>
			<p class="MLP_text ParaOverride-1">Bylo opět ticho. Svlékl se také. „Milá moje,“ řekl.</p>
			<p class="MLP_text ParaOverride-1">„Milý můj,“ zašeptala, „ty ses mi vrátil?“</p>
			<p class="MLP_text ParaOverride-1">„Kvůli tobě,“ řekl. „Nevím, jestli to bylo rozumné, ale přijel jsem kvůli tobě.“</p>
			<p class="MLP_text ParaOverride-1">„To není pravda.“</p>
			<p class="MLP_text ParaOverride-1">„Kvůli tobě,“ opakoval. „Byl bych tam jinak zůstal. Tady mě nic dobrého nečeká. Zažil jsem už jednu okupaci. To na jeden život stačí.“</p>
			<p class="MLP_text ParaOverride-1">„Kvůli mně ses vrátil?“ zeptala se.</p>
			<p class="MLP_text ParaOverride-1">„Kvůli tobě. Kvůli téhle chvíli. Miluju tě,“ řekl. „Miluji tě víc než svůj život. Proto jsem přijel. Skutečně.“</p>
			<p class="MLP_text ParaOverride-1">„Proč mě miluješ?“ zeptala se.</p>
			<p class="MLP_text ParaOverride-1">„Nevím, skutečně nevím.“</p>
			<p class="MLP_text ParaOverride-1">„Skutečně,“ opakovala. „Skutečně.“</p>
			<p class="MLP_text ParaOverride-1">„Chodil jsem po ulicích a&#160;viděl jsem tě všude, v&#160;těch cizích městech, ve kterých jsi nemohla chodit, v&#160;každé dlouhovlasé jsem tě poznával už z&#160;dálky. Každý den bez tebe, každý další den už byl nesmyslný. To se nedalo vydržet.“</p>
			<p class="MLP_text ParaOverride-1">„To je dobře, že už jsi to nemohl vydržet.“</p>
			<p class="MLP_text ParaOverride-1">„A&#160;ty mě miluješ?“ zeptal se.</p>
			<p class="MLP_text ParaOverride-1">„Ano,“ řekla.</p>
			<p class="MLP_text ParaOverride-1">„Budeš mě milovat?“ zeptal se.</p>
			<p class="MLP_text ParaOverride-1">„Jak to mám vědět?“ Zasmála se. „Jak mám vědět, co bude?“ </p>
			<p class="MLP_text ParaOverride-1">„Je tu horko,“ povzdechl si, poodhrnul pokrývku a&#160;okamžik pozoroval její nahé tělo. „Milá moje,“ řekl.</p>
			<p class="MLP_text ParaOverride-1">„Milý můj,“ zašeptala.</p>
			<p class="MLP_text ParaOverride-1">„Je krásné milovat se s&#160;tebou.“</p>
			<p class="MLP_text ParaOverride-1">„Já vím,“ zašeptala, „ale teď jsme už spolu nebyli dlouho. Myslím, že rok nebo dva?“</p>
			<p class="MLP_text ParaOverride-1">„Šest týdnů,“ řekl. „Byl jsem pryč šest týdnů a&#160;jeden den.“</p>
			<p class="MLP_text ParaOverride-1">„Jenom tak krátce? Ty máš vždycky všechno dobře spočítané.“</p>
			<p class="MLP_text ParaOverride-1">Políbil ji.</p>
			<p class="MLP_text ParaOverride-1">Přivřela oči. Neon se jí míhal před očima. I&#160;jeho tvář. Dýchala rychle. Potom zavřela oči zcela a&#160;sténala trochu. „Kolik je hodin?“ zeptala se pak.</p>
			<p class="MLP_text ParaOverride-1">„Nevím. Hodinky se mi rozbily dneska v&#160;letadle. Nesnesly to rozčilení. Z&#160;letu a&#160;z&#160;návratu do téhle země.“</p>
			<p class="MLP_text ParaOverride-1">„To je jedno,“ zašeptala. „Je jedno, kolik je hodin.“</p>
			<p class="MLP_text ParaOverride-1">„Jsme tu hodinu,“ řekl. „Jsem čtyři hodiny v&#160;téhle zemi. A&#160;teď se budeme ještě milovat.“</p>
			<p class="MLP_text ParaOverride-1">„Ano,“ řekla, „a co uděláme potom?“</p>
			<p class="MLP_text ParaOverride-1">Uvědomil si, že dnes ještě nejedl. Nikdy nejedl předtím, než vstoupil do letadla. „Potom půjdeme dolů,“ navrhl, „je tam restaurace. Malá restaurace, vařili tam dobře. Před desíti lety.“</p>
			<p class="MLP_text ParaOverride-1">„Byls tam tehdy?“</p>
			<p class="MLP_text ParaOverride-1">„Ano.“</p>
			<p class="MLP_text ParaOverride-1">„S&#160;holkou?“ zeptala se. „S&#160;nějakou holkou?“</p>
			<p class="MLP_text ParaOverride-1">„Ano,“ řekl. „Tys byla tehdy…, bylo ti sotva třináct.“</p>
			<p class="MLP_text ParaOverride-1">„Milovali jste se předtím?“</p>
			<p class="MLP_text ParaOverride-1">„Nevím. Myslím, že ano. Ale tobě bylo tehdy sotva třináct.“</p>
			<p class="MLP_text ParaOverride-1">„Ano,“ připustila, „ale věci se nemají opakovat.“</p>
			<p class="MLP_text ParaOverride-1">„Dáme si jiné jídlo.“</p>
			<p class="MLP_text ParaOverride-1">„Ano, dám si rajskou polévku. Nedali jste si tehdy rajskou polévku?“</p>
			<p class="MLP_text ParaOverride-1">„Myslím, že ne.“ Snažil se rozpomenout na jméno té dívky. Byl by rád řekl, že si skutečně nemůže vzpomenout na jméno té dívky a&#160;že tím méně si může vzpomenout na jídlo, které si tehdy dali, ale věděl, že by se tím cítila uražena za tu neznámou holku, neboť by v&#160;tom spatřovala, a&#160;vlastně zcela právem, budoucí nepozornost k&#160;sobě, a&#160;vtom si vzpomněl, že tehdy to byly topinky, ďábelské, pálily v&#160;ústech. A&#160;pili červené víno a&#160;potom jedli játra na ananasu, a&#160;dívka se opila, vrátili se oba opilí do pokoje v&#160;tomhle hotelu, ten pokoj ovšem nebyl modrý, bůhví jakou měl tehdy barvu, snad i&#160;modrou, a&#160;on to jen zapomněl, tak jako zapomněl jméno té holky, a&#160;klimatizace tu tehdy také nebyla.</p>
			<p class="MLP_text ParaOverride-1">„A&#160;potom knedlíky s&#160;nějakým masem,“ řekla. „Mám už strašný hlad. A&#160;potom amoletu a&#160;potom půjdeme do kina.“</p>
			<p class="MLP_text ParaOverride-1">„Dám ti rajskou polévku, holčičko,“ slíbil, „a všechno, co budeš chtít.“</p>
			<p class="MLP_text ParaOverride-1">Přitiskla se k&#160;němu a&#160;on pocítil slast, kterou vždycky pocítil, když se ho dotýkala, vzrušení, které ho ovládlo, i&#160;když byl k&#160;smrti unavený, i&#160;když byl vyčerpán dlouhým milováním.</p>
			<p class="MLP_text ParaOverride-1">„Holčičko moje,“ řekl. Miloval ji skutečně, protože mezi nimi nebylo nic jiného kromě milostnosti.</p>
			<p class="MLP_text ParaOverride-1">„Kolik je hodin,“ zeptala se potom, „kolik může být hodin?“</p>
			<p class="MLP_text ParaOverride-1">„Nevím, když jsem s&#160;tebou, nevím to nikdy.“</p>
			<p class="MLP_text ParaOverride-1">„Nezavřou nám restauraci?“ zeptala se.</p>
			<p class="MLP_text ParaOverride-1">„Ne,“ řekl, „ještě ne.“ Vstal a&#160;přistoupil k&#160;oknu. Ale okno se nedalo otevřít, jen pod ním jakási dřevěná záklopka, která kryla štěrbinu o&#160;málo širší, nežli bývá otvor k&#160;dopisní schránce. V&#160;hloubce o&#160;deset pater níže se zelenal úzký pruh anglického trávníku, uprostřed proťatý chodníkem, po němž chodili lidé. Byl teprve večer. „Tak dlouho jsem nebyl u&#160;tebe,“ řekl. Těsně nad jeho hlavou se mihotal neon. Vzhlédl ještě výše, ale hvězdy nebylo vidět. „Přece ještě neodejdeme.“</p>
			<p class="MLP_text ParaOverride-1">Natáhla k&#160;němu ruce. „Proč jsi tedy odešel?“ Když mlčel, řekla: „Vyprávěj něco! Jak ses vlastně měl?“</p>
			<p class="MLP_text ParaOverride-1">„Ty to víš. Víš, jak jsem se mohl mít bez tebe.“</p>
			<p class="MLP_text ParaOverride-1">„Měl jsi tam holku?“</p>
			<p class="MLP_text ParaOverride-1">„Ano,“ řekl. „Ale nemiloval jsem ji. Tu jsem nemiloval.“</p>
			<p class="MLP_text ParaOverride-1">„Jak se jmenovala?“</p>
			<p class="MLP_text ParaOverride-1">„To je přece jedno,“ řekl. „Nemiloval jsem ji.“</p>
			<p class="MLP_text ParaOverride-1">„Byla hezká?“</p>
			<p class="MLP_text ParaOverride-1">„Snad,“ řekl. „Ale teď si vzpomínám na něco,“ a&#160;v&#160;tu chvíli mu ta vzpomínka skutečně vytanula neobyčejně silně, „představ si, jednou ráno, když jsem nastupoval do podzemní dráhy, tam nahoře, na stanici Finchley Road, stál takový chlapík o&#160;berlích, stál vedle stánku na noviny, ale nic neprodával, jen tam tak trčel na těch berlích, byl ještě mladý a&#160;zrzavý, byl tak zrzavý, jak mohou být jen Angličani anebo ještě spíš Skoti. A&#160;díval se na mě. Ze všech těch lidí si vybral zrovna mě, a&#160;pozoroval mě a&#160;přitom se usmíval, ale ne dobře, spíš potměšile anebo nenávistně.“</p>
			<p class="MLP_text ParaOverride-1">„To je všechno?“ zeptala se, když se odmlčel.</p>
			<p class="MLP_text ParaOverride-1">„Ne,“ řekl, „to je jen začátek.“</p>
			<p class="MLP_text ParaOverride-1">Přitiskla se k&#160;němu. „Miluješ mě ještě?“</p>
			<p class="MLP_text ParaOverride-1">„Ano,“ řekl a&#160;cítil slast z&#160;jejího dotyku. „Miluji tě tak, že nenajdu sílu, abych vstal, abych vyšel z&#160;tohohle pokoje, abych se od tebe odtrhl, třeba jen na nepatrnou chvíli.“</p>
			<p class="MLP_text ParaOverride-1">„To je dobře,“ řekla. „Je dobře, že mě tak moc miluješ.“</p>
			<p class="MLP_text ParaOverride-1">„Když jsem pak vystupoval,“ pokračoval, „na stanici Waterloo stál ten člověk na samém konci schodů, stál tam a&#160;díval se, jak mu vyjíždím vstříc.“</p>
			<p class="MLP_text ParaOverride-1">„Mohl přijet autem,“ řekla.</p>
			<p class="MLP_text ParaOverride-1">„V&#160;tu denní dobu není nic rychlejšího než podzemní dráha.“</p>
			<p class="MLP_text ParaOverride-1">„Třeba se ti to všechno jen zdálo,“ řekla a&#160;zívla.</p>
			<p class="MLP_text ParaOverride-1">„Stál tam na svých berlích,“ řekl. „Zrzavý a&#160;vysměvačný. Potom vykročil k&#160;východu. Šel směrem k&#160;těm dělnickým domkům, kterých je tam plno. Dal jsem se za ním. Všiml jsem si, že komíny, tisíce komínů čnělo k&#160;nebi jako zkamenělé stromy. Ten chlapík se kymácel na svých berlích jako polní strašák, který se dal do pohybu. Potom zmizel v&#160;jednom z&#160;těch domků. V&#160;obyčejném patrovém domku. Vešel jsem tam za ním. V&#160;té chodbě byly jen troje dveře, žádný vedlejší východ, měl jsem asi odejít, ale místo toho jsem začal zvonit u&#160;všech těch dveří, pak jsem volal, pak jsem bouchal. Napadlo mě, že neodejdu, že nemohu odejít, pokud mi neotevře a&#160;nevysvětlí, kde se vzal na té stanici. Ale neotevíral, tak jsem seběhl po schodech do sklepa, potom jsem vyběhl po schodech na půdu, všude jsem bušil, ty rány musely být slyšet až na ulici, ale dveře se neotevřely a&#160;to ticho za nimi mi připadalo skoro mrtvolné. Jako když jsem kdysi vstupoval do pitevny nebo do márnice. Když jsem vyšel, najednou… představ si, skoro jsem upadl, jak se mi udělalo slabo.“</p>
			<p class="MLP_text ParaOverride-1">Odmlčel se a&#160;čekal na její slovo. Když na ni pohlédl, viděl, že spí. Vstal. Z&#160;klimatizační bedny pod oknem funěl teplý vzduch. Horko bylo téměř nesnesitelné, i&#160;kachlíčky v&#160;koupelně byly teplé, nechladily. Napustil studenou vodu a&#160;omýval si obličej. Voda tiše šuměla z&#160;kohoutku a&#160;v&#160;potrubí občas zavrzalo. Zavřel vodu a&#160;dlouho naslouchal. Bál se. Každým okamžikem, kdy tu tak stál, mokrý, nahý, nehybný a&#160;naslouchající uprostřed cizí koupelny, ho víc a&#160;víc prostupoval strach.</p>
			<p class="MLP_text ParaOverride-1">Měl bych odejít, uvažoval překotně, obléci se, nevzbudit ji ani, odejít, uprchnout nejkratší cestou, kufr stejně ještě není vybalený, odejít odtud, dokud je čas.</p>
			<p class="MLP_text ParaOverride-1">Vrátil se do pokoje. Spala. Po jejím obličeji se míhaly červené a&#160;žluté odlesky. Proč tu jsou zatlučená okna? Aby se jimi nedalo uprchnout? Pootevřel záklopku, posadil se na bobek, s&#160;obličejem přitisknutým ke štěrbině lapal po vzduchu. Naslouchal pozorně. Z&#160;dálky zatroubilo auto a&#160;z&#160;ještě větší dálky přicházel hukot jakýchsi strojů. Mohly to být stroje neviditelné továrny nebo také hluk motorů. Ještě se stále bál. Neměl se vracet. Nevěděl vlastně, proč se vracel, zda chtěl být prostě doma, vrátit se do země, která byla jeho, nebo zda se skutečně vrátil jenom pro tu chvíli, která právě minula a&#160;kterou koneckonců mohl najít i&#160;jinde, protože mu nikdy nečinilo obtíž najít děvče, které by ho milovalo.</p>
			<p class="MLP_text ParaOverride-1">Sedl si do křesla s&#160;černým potahem. Na stolku v&#160;deskách byly dopisní papíry a&#160;obálky. Vzal jeden list a&#160;přeložil jej.</p>
			<p class="MLP_text ParaOverride-1">Hukot z&#160;dálky neustával. Možná, až vyjdu na ulici, představil si, a&#160;představa, že by měl vyjít na ulici, mu připadla nesnesitelná.</p>
			<p class="MLP_text ParaOverride-1">Hrál si s&#160;listem papíru a&#160;skoro přitom podřimoval.</p>
			<p class="MLP_text ParaOverride-1">„Milý můj,“ ozvala se, „co to děláš?“ Trhl sebou. V&#160;ruce držel složený papír. „Co to máš?“ zeptala se.</p>
			<p class="MLP_text ParaOverride-1">„To je taková skládačka,“ řekl. Zastrčil prsty do papírových kapes a&#160;rozevřel a&#160;opět zavřel papírovou tlamu.</p>
			<p class="MLP_verse_-I-_-12-12- ParaOverride-1"><span class="CharOverride-1">Nebe, peklo, ráj,<br/>kam tě, duše, dám,<br/>do nebíčka, do peklíčka,<br/>šupy, šupy tam.</span></p>
			<p class="MLP_text ParaOverride-1">„Kde jsi teď?“ zeptala se.</p>
			<p class="MLP_text ParaOverride-1">Naslouchal hučení zvenku. Zdálo se mu, že se přibližuje. „Tady,“ řekl, „u tebe.“</p>
			<p class="MLP_text ParaOverride-1">„A&#160;tvoje duše?“ zeptala se.</p>
			<p class="MLP_text ParaOverride-1">„Nemám duši,“ řekl, „víš přece, že nemám duši.“</p>
			<p class="MLP_text ParaOverride-1">„Ano,“ řekla, „proto dovedeš tak milovat. A&#160;jak vypadá peklo?“ zeptala se.</p>
			<p class="MLP_text ParaOverride-1">„Nevím,“ řekl. „Jednou jsem viděl takovou hru. Lidi zavřeli do jedné místnosti a&#160;tam byli pořád spolu. Věčně, rozumíš&#160;– pořád jen ti samí lidé, tak si ten autor představoval peklo.“</p>
			<p class="MLP_text ParaOverride-1">„A&#160;ty?“ zeptala se.</p>
			<p class="MLP_text ParaOverride-1">„Nevím,“ řekl, „nepřemýšlel jsem o&#160;tom nikdy.“</p>
			<p class="MLP_text ParaOverride-1">„A&#160;ráj?“ zeptala se.</p>
			<p class="MLP_text ParaOverride-1">Po jejím obličeji stále běhaly barevné odlesky.</p>
			<p class="MLP_text ParaOverride-1">„Ráj,“ řekl, „já nevím. Jednou bych chtěl být s&#160;tebou dlouho. Nikam nespěchat, před nikým se neskrývat. V&#160;opuštěném domě se zahradou. Jeden den ležet a&#160;naslouchat hudbě a&#160;milovat se. A&#160;nic víc. Druhý den si předčítat z&#160;pěkných knih. A&#160;milovat se. A&#160;nic víc.“</p>
			<p class="MLP_text ParaOverride-1">„Ležet na slunci,“ řekla. „Celý den ležet a&#160;nemyslet na nic.“</p>
			<p class="MLP_text ParaOverride-1">„Ano. A&#160;potom další den pozvat lidi, které máme rádi, do našeho domu. Jíst s&#160;nimi a&#160;pít. A&#160;potom…“</p>
			<p class="MLP_text ParaOverride-1">„Co bychom pili?“ zeptala se.</p>
			<p class="MLP_text ParaOverride-1">„Víno,“ navrhl.</p>
			<p class="MLP_text ParaOverride-1">„Jaké?“</p>
			<p class="MLP_text ParaOverride-1">„Měli bychom mnoho různých vín, vybrala by sis.“ Potom si vzpomněl: „Pamatuješ na ten malý hotýlek? V&#160;Železných horách, byli jsme tam úplně sami a&#160;paní v&#160;plesových šatech nám nosila italské víno.“</p>
			<p class="MLP_text ParaOverride-1">„Ne,“ zavrtěla hlavou.</p>
			<p class="MLP_text ParaOverride-1">„Ruffino,“ vzpomínal, „otevřela tu láhev pro nás, ale nemohli jsme se milovat, protože jsme oba musili být ještě večer jinde a&#160;u&#160;jiných.“</p>
			<p class="MLP_text ParaOverride-1">„Ne,“ řekla, „já se nikdy nepamatuji na nic, co se stalo.“ Zívla. „Kolik je vlastně hodin?“</p>
			<p class="MLP_text ParaOverride-1">„Nevím, ale myslím, že hodně. Může být k&#160;půlnoci. Slyšíš taky ten hukot?“</p>
			<p class="MLP_text ParaOverride-1">„Zavřeli už restauraci?“</p>
			<p class="MLP_text ParaOverride-1">„Ano,“ řekl. „Už asi ano. Poslouchej to přece! Jedou tanky.“</p>
			<p class="MLP_text ParaOverride-1">„Slíbil jsi mi rajskou polévku.“</p>
			<p class="MLP_text ParaOverride-1">„Na tu teď nemysli,“ řekl. „Už je pozdě. Já dneska taky nejedl. Celý den.“ A&#160;uvědomil si, že se mu žaludek bolestně svírá. „Nepustíš hudbu?“ zeptala se.</p>
			<p class="MLP_text ParaOverride-1">Otočil knoflíkem. „Už nehrají,“ řekl. „Je pozdě. Vypnuli to, aby se hosté nerušili. I&#160;když…“ A&#160;v&#160;té chvíli mu něčí snaha chránit jeho noční klid připadla absurdní.</p>
			<p class="MLP_text ParaOverride-1">„Mám žízeň,“ řekla. „Teče tu aspoň voda?“</p>
			<p class="MLP_text ParaOverride-1">Kachlíčky byly stále teplé. Naslouchal, jak teče voda, a&#160;ještě potom naslouchal. Na chodbě zněly tiché, plíživé kroky. Peklo je strach, napadlo ho, a&#160;ráj, to je nepřítomnost strachu, jenže ráj, to je jistota, a&#160;proto ráj není.</p>
			<p class="MLP_text ParaOverride-1">Vypila vodu. „Milý můj,“ řekla, „proč nejsi u&#160;mě? Ty už mě nemiluješ?“</p>
			<p class="MLP_text ParaOverride-1">„Miluju tě,“ řekl, „a jsem proto tady.“ A&#160;toužil, nesmyslně toužil po té jistotě, vždycky po ní toužil, ale teď celou svou bytostí. Ucítil dotek jejího těla.</p>
			<p class="MLP_text ParaOverride-1">„A&#160;chtěli jsme jít do kina,“ řekla lítostivě.</p>
			<p class="MLP_text ParaOverride-1">„Ještě půjdeme,“ řekl, „půjdeme ještě mockrát do kina.“</p>
			<p class="MLP_text ParaOverride-1">„Možná že se ti to jen zdálo, že se ti to všechno jen zdálo.“</p>
			<p class="MLP_text ParaOverride-1">„Co myslíš?“</p>
			<p class="MLP_text ParaOverride-1">„To s&#160;tím hrbatým.“</p>
			<p class="MLP_text ParaOverride-1">„Chromý,“ opravil ji. „A&#160;je to jedno. Teď na tom nezáleží.“ A&#160;skutečně, v&#160;téhle chvíli ho opustil strach, necítil nic než ji, dotýkal se unavenou dlaní jejího těla a&#160;nevnímal nic než tyto dotyky. „Miluji tě,“ zašeptal, „a proto jsem tady.“</p>
			<p class="MLP_text ParaOverride-1">„Kde jsi?“</p>
			<p class="MLP_text ParaOverride-1">„Tady,“ řekl, „tady. Miluješ mě?“</p>
			<p class="MLP_text ParaOverride-1">A&#160;ona řekla: „Ano.“</p>
			<p class="MLP_text ParaOverride-1">„Chtěl bych, abys mě milovala dlouho.“</p>
			<p class="MLP_text ParaOverride-1">„Taky bych chtěla, ale teď na to nemysli. Nemysli na nic, co bude.“</p>
			<p class="MLP_text ParaOverride-1">Pochopil, že chce říct, copak mohu vědět, jestli tě budu milovat ještě zítra? Nenabízela mu ani nejnepatrnější znamení jistoty a&#160;nenáviděl ji za to a&#160;toužil po ní jako nikdy po žádné ženě. Právě proto.</p>
			<p class="MLP_text ParaOverride-1">„Milý můj,“ zašeptala, „kde jsi?“</p>
			<p class="MLP_text ParaOverride-1">„Tady u&#160;tebe,“ řekl.</p>
			<p class="MLP_text ParaOverride-1">„Jsi můj?“ zeptala se.</p>
			<p class="MLP_text ParaOverride-1">„Ano, jsem tvůj, teď jsem tvůj,“ a&#160;schválně zdůraznil to slovo teď, ale ona si toho zřejmě nevšimla, přimkla se k&#160;němu a&#160;zašeptala: „Já jsem teď taky tvoje,“ v&#160;tom bylo aspoň trochu útěchy.</p>
			<p class="MLP_text ParaOverride-1">Když se vzbudil, bylo už šero. Kdosi přecházel po chodbě, a&#160;to ho tak vyděsilo, že téměř nemohl dýchat. Naslouchal strnule těm cizím krokům, přicházely a&#160;opět odcházely. Potom náhle klapl ventilátor a&#160;počal vhánět do místnosti horký vzduch. Kroky zmizely anebo je překryl hukot ventilátoru. Uvědomil si, že ho bolí hlava, nejspíše od toho horkého vzduchu, a&#160;také od rozčilení, od strachu, od shledání, nejistoty a&#160;příliš krátké noci. Nesmím se bát, řekl si. Ležela vedle něho a&#160;spala. Neumyla se večer, barva se jí rozmazala po víčkách a&#160;po tváři kolem očí, na čele jí stály krůpěje potu. Oteklá, ušmudlaná a&#160;obyčejná holka. Bože, řekl si, proč jsem se vracel, proč jsem se jen vracel.</p>
			<p class="MLP_text ParaOverride-1">Měl hlad. Otevřel tiše svůj kufr: několik špinavých košil, časopisy a&#160;složený oblek. Ani cukrátko, ani sušenka.</p>
			<p class="MLP_text ParaOverride-1">Dívala se na něj. „Jsem ošklivá?“ zeptala se. „Jsem teď ošklivá?“</p>
			<p class="MLP_text ParaOverride-1">„Ne,“ řekl. „Jsi krásná. Jsi nejkrásnější holka, jakou jsem kdy potkal. Ty to víš. Proto jsem se vrátil.“</p>
			<p class="MLP_text ParaOverride-1">Natáhla k&#160;němu ruce. „Co budeme teď dělat? Dávají už snídani?“</p>
			<p class="MLP_text ParaOverride-1">„Jistě. Je už ráno.“</p>
			<p class="MLP_text ParaOverride-1">„Zavolej,“ zašeptala, „zavolej, ať ji přinesou hned. Nevečeřeli jsme přece.“</p>
			<p class="MLP_text ParaOverride-1">Zvedl telefon a&#160;čekal.</p>
			<p class="MLP_text ParaOverride-1">„Dám si šunku,“ řekla. „Šunku a&#160;vejce do skla. A&#160;čaj. Miluju čaj. Můžu pít čaj celý den.“</p>
			<p class="MLP_text ParaOverride-1">„Je hluchý,“ oznámil.</p>
			<p class="MLP_text ParaOverride-1">„To nevadí, půjdeme dolů. Bude už restaurace otevřená?“</p>
			<p class="MLP_text ParaOverride-1">„Nevím,“ řekl.</p>
			<p class="MLP_text ParaOverride-1">Vstala a&#160;odešla do koupelny.</p>
			<p class="MLP_text ParaOverride-1">Přistoupil k&#160;záklopce a&#160;přiblížil oči ke štěrbině.</p>
			<p class="MLP_text ParaOverride-1">Dole, nepatrný, jak se jevil z&#160;výše desíti pater, poskakoval na zeleném, dosud zšeřelém trávníku, na úzkém pruhu zelené trávy muž na berlích. Odkudsi zpoza rohu od neviditelného protihráče přilétl míč, muž na berlích se rozkomíhal a&#160;míč odkopl. Pozoroval tu hru, pozoroval pln strnulosti, jak míč přilétá a&#160;odlétá.</p>
			<p class="MLP_text ParaOverride-1">„Co tam vidíš?“ zeptala se.</p>
			<p class="MLP_text ParaOverride-1">„Nic,“ řekl. Ačkoliv tušil, že toho muže musí ještě spatřit, věřil, že to není možné, že ten člověk není, že je jen sen, přelud úzkostí, které ho nedostihnou.</p>
			<p class="MLP_text ParaOverride-1">„To je ten tvůj hrbatý?“ zeptala se.</p>
			<p class="MLP_text ParaOverride-1">Pokrčil rameny a&#160;natáhl se na lůžku; na nočním stolku ležela papírová skládačka: Kam tě, duše, dám?</p>
			<p class="MLP_text ParaOverride-1">„Upadl,“ ozvala se od okna, „uklouzl, když chtěl odkopnout míč. Je to ještě chlapec. Tamten přece nebyl chlapec?“</p>
			<p class="MLP_text ParaOverride-1">„Miluješ mě?“ zeptal se.</p>
			<p class="MLP_text ParaOverride-1">„Ano,“ řekla.</p>
			<p class="MLP_text ParaOverride-1">„Tak pojď ke mně, chci tě teď líbat!“</p>
			<p class="MLP_text ParaOverride-1">„Nepůjdeme se najíst?“</p>
			<p class="MLP_text ParaOverride-1">„Pojď ke mně. Budeš mě pořád milovat?“</p>
			<p class="MLP_text ParaOverride-1">„Pořád,“ zasmála se. „Co ty to máš za podivná slova? Skutečně a&#160;pořád…“ Poklekla u&#160;postele a&#160;naklonila svá ústa k&#160;jeho. Nechala se líbat. „A&#160;teď už pojď,“ řekla.</p>
			<p class="MLP_text ParaOverride-1">Cítil, jak se k&#160;němu přikrádá úzkost. Kam, uvažoval, kam uprchnu? Ale dokud byl tady, dokud byl s&#160;ní, dokud slyšel její dech, dokud se mohl přitisknout k&#160;jejímu tělu, ještě trval, ještě žil, ještě měl jistotu: teď a&#160;nyní ji měl, ještě vnímal, ještě cítil, cítil dokonce víc, než kdykoliv předtím dokázal cítit, byl blízko blaženosti. A&#160;objal ji tedy a&#160;líbal poněkud unavenými a&#160;vyschlými rty. „Miluji tě,“ zašeptal, „neopouštěj mě.“ A&#160;přitáhl ji k&#160;sobě.</p>
			<p class="MLP_text ParaOverride-1">Když se opět vzbudil, byl pokoj už plný světla, v&#160;sousedním pokoji kdosi pouštěl vodu, naslouchal dlouho a&#160;bedlivě všem zvukům, potom tiše vstal a&#160;přistoupil k&#160;oknu. Trávník byl prázdný.</p>
			<p class="MLP_text ParaOverride-1">„Je tam?“ zeptala se za ním.</p>
			<p class="MLP_text ParaOverride-1">„Ne, holčičko.“ Díval se na ni. Až odejde, napadlo ho, až se rozloučíme, až se opustíme, až zůstanu sám…</p>
			<p class="MLP_text ParaOverride-1">„Půjdeme jíst?“ zeptala se. „Už přece musíme jíst. Už je jistě poledne.“ Potom řekla: „Dám si bujon. Dám si dva talíře bujonu a&#160;k&#160;němu sním tři rohlíky. Budou mít čerstvé rohlíky?“</p>
			<p class="MLP_text ParaOverride-1">„Holčičko,“ řekl, „neoblékej se ještě.“ Zapotil se celý.</p>
			<p class="MLP_text ParaOverride-1">„Už musíme jít,“ řekla. „Musíš přece také domů, vždycky jsi spěchával domů.“</p>
			<p class="MLP_text ParaOverride-1">Natáhl k&#160;ní ruce. „Dneska nespěchám, dneska nechci. Miluju tebe,“ řekl.</p>
			<p class="MLP_text ParaOverride-1">„To už jsi mi řekl, slyšela jsem to od tebe mockrát, a&#160;přitom mě moříš hlady.“</p>
			<p class="MLP_text ParaOverride-1">Čas se vlekl, téměř se zastavil v&#160;tomhle modrém pokoji. Z&#160;mlh se vyhouplo slunce a&#160;jeho paprsky počaly prohřívat rozžhavený vzduch.</p>
			<p class="MLP_text ParaOverride-1">„Máš tu něco ke čtení?“ zeptala se.</p>
			<p class="MLP_text ParaOverride-1">„Ne,“ řekl. „Jenom nějaké časopisy.“</p>
			<p class="MLP_text ParaOverride-1">„Čti mi. Přečti mi něco.“</p>
			<p class="MLP_text ParaOverride-1">„Jsou to odborné časopisy.“</p>
			<p class="MLP_text ParaOverride-1">„To nevadí,“ řekla.</p>
			<p class="MLP_text ParaOverride-1">„Anglické.“</p>
			<p class="MLP_text ParaOverride-1">„To nevadí, přeložíš mi to přece.“</p>
			<p class="MLP_text ParaOverride-1">Vstal a&#160;rozevřel kufr.</p>
			<p class="MLP_text ParaOverride-1">Stála u&#160;okna a&#160;čekala.</p>
			<p class="MLP_text ParaOverride-1">„Už v&#160;dávnověku,“ překládal potom, „se lékaři zabývali stavbou lidské kostry. Všimli si, že kost se zcela liší svými vlastnostmi od všech ostatních tkání…“</p>
			<p class="MLP_text ParaOverride-1">„Jaké kosti mají mrzáci?“ zeptala se.</p>
			<p class="MLP_text ParaOverride-1">„To je různé,“ řekl. „Chceš skutečně, abych ti to vysvětlil?“</p>
			<p class="MLP_text ParaOverride-1">„Skutečně,“ opakovala po něm. „Skutečně. Skutečně už chci jít odtud.“</p>
			<p class="MLP_text ParaOverride-1">Mlčel. Nikdy spolu nehovořili o&#160;ničem jiném než o&#160;lásce. Ale jak mohl teď mluvit o&#160;lásce?</p>
			<p class="MLP_text ParaOverride-1">„Řízek,“ řekla, „mám chuť na řízek.“</p>
			<p class="MLP_text ParaOverride-1">Zavřel časopis.</p>
			<p class="MLP_text ParaOverride-1">„Vlašský salát. Celou mísu salátu k&#160;tomu.“</p>
			<p class="MLP_text ParaOverride-1">„Miluji tě,“ řekl tiše. „Zůstaň tu ještě se mnou. Aspoň chvíli.“</p>
			<p class="MLP_text ParaOverride-1">„A&#160;potom,“ řekla, „jahody se šlehačkou. A&#160;černou kávu.“ Objal ji.</p>
			<p class="MLP_text ParaOverride-1">„Pusť mě!“</p>
			<p class="MLP_text ParaOverride-1">„Už mě nemiluješ?“</p>
			<p class="MLP_text ParaOverride-1">„Jsi blázen. Co se pořád ptáš?“</p>
			<p class="MLP_text ParaOverride-1">„Nikdy jsem tě neprosil, ale teď tě prosím, ještě chvilku.“ Mlčela. Ve slunečním paprsku poletoval prach. Pocítil nutkání vstát a&#160;vyhlédnout z&#160;okna na trávník. Ale ovládl se.</p>
			<p class="MLP_text ParaOverride-1">„Taky mě nemiluješ,“ řekla. „Jen se bojíš. Bojíš se, cos sem vstoupil. Bojíš se každého kroku za dveřmi, bojíš se, že tu zůstaneš sám. Toužíš po něčem jistém. Bože,“ vykřikla, „proč jsi tady se mnou? Proč si nenajdeš nějakou hodnou a&#160;věrnou?“ Vstala. Natáhl po ní ruce a&#160;snažil se ji přitáhnout zpět.</p>
			<p class="MLP_text ParaOverride-1">Škrábla ho do prsou. Zarývala nehty do jeho prsou a&#160;vyrývala jimi dlouhé krvavé drápance.</p>
			<p class="MLP_text ParaOverride-1">Díval se na ni, jak se obléká, škrábance pálily a&#160;on cítil lepkavost vlastní krve, která mu stékala po prsou.</p>
			<p class="MLP_text ParaOverride-1">Pustila rádio, konečně zazněla hudba. Nevnímal ji. Vnímal jen svoji únavu, vnímal hlad, který naplňoval každý jeho sval ochablostí. Vnímal svoji ochablost a&#160;nejistotu. Už ji nejspíš nikdy neuvidím. Co bude dál, kde a&#160;jak? Vstal, došel do koupelny a&#160;vypil hltavě tři sklenice vody.</p>
			<p class="MLP_text ParaOverride-1">Seděla před zrcadlem a&#160;česala se. „Jaké vlasy měla tehdy ta tady s&#160;tebou?“</p>
			<p class="MLP_text ParaOverride-1">„Na tom přece nezáleží.“</p>
			<p class="MLP_text ParaOverride-1">„Proč si zase leháš?“ zeptala se. „Přece tu nechceš ještě zůstat?“</p>
			<p class="MLP_text ParaOverride-1">Po celém těle mu vyrážel pot. Neměl jsem tolik pít, uvědomil si. Snažil se naslouchat, bedlivě naslouchal zvukům na chodbě a&#160;zvukům venku, ale hudba je přehlušovala, byl osamělý a&#160;vyčerpaný. Neměl se do téhle ztracené země kvůli téhle zatracené holce vracet.</p>
			<p class="MLP_text ParaOverride-1">„Čeho se vlastně bojíš?“ zeptala se. „Zabil jsi někoho tam venku?“</p>
			<p class="MLP_text ParaOverride-1">„Kdybych zabil…,“ řekl. „Možná ti, co zabíjejí tam, jsou na tom líp než tady ti, co nezabíjejí.“</p>
			<p class="MLP_text ParaOverride-1">Byla už opět krásná, byla tak krásná, že raději odvrátil oči. „Pamatuješ se, jednou v&#160;noci, čekal jsem na tebe u&#160;autobusu, bylo už asi půl dvanácté.“</p>
			<p class="MLP_text ParaOverride-1">„Ne, a&#160;nechci si už nic pamatovat, hlavně ne tenhle ohavný pokoj.“</p>
			<p class="MLP_text ParaOverride-1">„Svítil měsíc, byl skoro v&#160;úplňku, milovali jsme se pak v&#160;té trávě hned kousek za stanicí, v&#160;třešňovce.“</p>
			<p class="MLP_text ParaOverride-1">„Ne,“ řekla.</p>
			<p class="MLP_text ParaOverride-1">„A&#160;druhý den ráno, miloval jsem tě tak, že jsem si šel stoupnout před tvůj dům…“</p>
			<p class="MLP_text ParaOverride-1">„Ne, nepamatuju se.“</p>
			<p class="MLP_text ParaOverride-1">Z&#160;drápanců na prsou mu velmi pomalu stékala krev. Dorazila až k&#160;boku a&#160;potom několika úzkými stružkami kapala na bílé prostěradlo. Zdálo se mu, že zaslechl kroky, docela blízké kroky. Polekal se. „Mohla bys vypnout to rádio?“ zeptal se.</p>
			<p class="MLP_text ParaOverride-1">Otočila knoflíkem. „Kolik může být hodin?“ zeptala se.</p>
			<p class="MLP_text ParaOverride-1">„Možná že dvě,“ řekl, „možná že víc, že už bude večer. Miluješ mě ještě trochu?“</p>
			<p class="MLP_text ParaOverride-1">„Mám teď hlad.“ Sedla si na okraj postele. „Pojď,“ řekla, „pojď už!“</p>
			<p class="MLP_text ParaOverride-1">Naslouchal krokům na chodbě. Krok, krok, a&#160;potom podivné ťuknutí, krok, krok a&#160;ťuknutí. „Slyšíš?“ zeptal se a&#160;zatajil dech.</p>
			<p class="MLP_text ParaOverride-1">„Mám hlad,“ řekla tiše a&#160;přivřela oči. „Už tu nechci zůstat.“ Vstala.</p>
			<p class="MLP_text ParaOverride-1">Kdosi se zastavil přede dveřmi, do zámku se tiše zasunoval klíč.</p>
			<p class="MLP_text ParaOverride-1">Natáhl k&#160;ní ruce. „Milá moje,“ vydechl, „milá moje!“</p>
			<p class="MLP_text ParaOverride-1">„Tobě teče krev,“ všimla si, „jak to, že ti teče krev?“</p>
			<p class="MLP_text ParaOverride-1">Naklonila se k&#160;němu a&#160;líbala ho na prsou.</p>
			<p class="MLP_text ParaOverride-1">Cítil její ústa, která se přisávala na jeho prsa, cítil ty chladivé doteky. „Milá moje,“ zašeptal, a&#160;věděl teď, že se už naposledy dotýkají, že naposledy říká ta slova, že odchází, nic se nedalo zadržet, nic se nedalo zachránit, zbývala jen ta poslední jistota, že odejde, jako odejde všechno, ta jediná jistota, ten ráj klidu.</p>
			<p class="MLP_text ParaOverride-1">Vstoupili. Byli tři. Měli na sobě uniformy hotelových zaměstnanců. „Tak co je,“ řekl první z&#160;mužů, „co je tady s&#160;vámi?“ Zpod modré čepice mu vykukovaly nazrzlé vlasy.</p>
			<p class="MLP_text ParaOverride-1">Vstala rychle a&#160;otřela si ústa. Druhou rukou přitáhla pokrývku, aby zakryla jeho nahotu. „Určitě jenom spí,“ řekla rozpačitě, „spí jenom,“ a&#160;spěchala ke dveřím, jako by se styděla, že ji zastihli ještě tady.</p>
			<p class="MLP_text_-0-12-">Zrzavý si všiml papírové skládačky. „Nebe, peklo, ráj,“ pronesl téměř něžně. „Ráj,“ opakoval a&#160;díval se na ni pln zvědavé dychtivosti.</p>
			<p class="MLP_dopis_podpis_-I- ParaOverride-1"><span class="CharOverride-1">(1968)</span></p>
		</div>
</body>
</html>