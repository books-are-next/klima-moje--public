<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>moje_prvni_lasky-9</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="moje_prvni_lasky-9" xml:lang="cs-CZ">
		<div class="Z-kladn--textový-r-meček">
			<p id="_idParaDest-8" class="MLP_uroven2_kapitola ParaOverride-1"><span class="CharOverride-1">Pás</span></p>
			<p class="MLP_uroven3_nadpis ParaOverride-2"><span class="CharOverride-1">1</span></p>
			<p class="MLP_text_bez1radku ParaOverride-1">Jaké to bylo ráno, tak úplně nevelkoměstské ráno, nebe nad korunami střech, nebe podobné moři, to by se to plulo, a&#160;poli, to by se to šlo: pořád rovně, kdyby se tak dalo jít pořád rovně, vůbec nenasedat, vůbec nevystupovat, jen pořád rovně, a&#160;slunce by šlo vzhůru a&#160;ty taky, nečum už, bože, klusej a&#160;nasedej; tramvaj naditá horkem, pach těl, najednou mu změkly nohy, to že se ani nestačil umýt, a&#160;ten den před ním&#160;– ještě byla naděje, ale jaká, ledaže by spadla hala anebo se vyskytl mor, UZAVŘENO PRO MOR, to bychom se s&#160;Láďou sebrali, uzavřeno pro mor, ach bože, třeba s&#160;Evou, i&#160;když už se vdala, škoda, žes to dělala, sebrali bysme se, uzavřeno pro mor, ještě byla naděje pro ten den, hnal se k&#160;bráně, už z&#160;dálky viděl bílou ceduli, písmena splývala, uzavřeno, kéž by uzavřeno, inzerovali jenom celozávodní schůzi, to ho mohlo napadnout, uplivl si; píchačky, ten mechanický hlídač, bezúsměvný hlídač tvého života, otevři tlamu, bestie, šest hodin čtyři minuty, proběhl kolem stráže a&#160;šedivým dvorem plným vířivého popílku, vrazil ramenem do vrat, první hala, kolem rachotících lisů, Anča jako vždycky krájí plechy, má už z&#160;toho záda jako lískovku, jako luk, měli by ti do země vysekat díru, nemusela by ses tak ohýbat, kdybych já byl inženýrem, jenže kdo by se staral, ještě jedny vrata, pak už je uviděl v&#160;té věčně neměnné řadě, tak jak každého měsíce, jako v&#160;každý letní den a&#160;v&#160;kaž­dý smutný deštivý a&#160;v&#160;každý zasněžený den a&#160;v&#160;den, kdy on sám by zemřel, kdyby se mohl přijít ještě podívat: na začátku lysina, na konci Eva&#160;– přeliv jako kachňátko, vdala se, už se nedá nic… vedle Ládi prázdné místo, tam patřím; pravou rukou velké ozubené a&#160;tři malá kolečka, levou dvě osičky, nasadit, nechat zapadnout, zkusit, potom vzít čtyři šrouby, vsunout do otvoru, zavěsit; na jeho místo teď zaskočil mistr; už přestal být mistrem, stal se teď jím, to byl úděl toho místa, každý, kdo se na ně postavil, mohl být farář nebo provazolezec, jednonohý hluchý zápasník&#160;– mohl být ráno po pohřbu vlastní mámy anebo přijít prvně od holky, i&#160;v&#160;ten den musel pravou rukou vzít velké ozubené a&#160;tři malá kolečka, levou sáhnout pro osičky. Mistrův pohled lpěl na hodinové ručičce, to mohl i&#160;při práci, každý to mohl: dívat se, i&#160;myslet, dokonce i&#160;myslet, zatímco ukazováček a&#160;palec levé ruky zasouval osičku přesně do otvorů v&#160;plášti, mistr pootevřel ústa plná šedivě porculánových zubů, to bude zase řečí jako v&#160;televizi, radši uhni, ach bože, teprve šest deset, vlastně devět, ale to už je skoro jako deset, zatímco se na ně koukám a&#160;mistr držkuje, stejně to má… velké ozubené, tři malý; teď skočila, Marie má dneska nějaký svetr, velké ozubené, stejně žvaní nadarmo, jednou přijde a&#160;už mě tu ne­uvidí, na mou duši; ten den bych tu chtěl zrovna být, to blaho, a&#160;dívat se na něj, jenže to už pojedu na vlastním koni, čtyři šrouby, vsunout do otvorů… Konečně ho to… a&#160;je klid, lanovka se sune tichoučká, sejmout a&#160;zavěsit, Mariin šroubovák vrčí, šest hodin šestnáct, na bílé stěně mokvá podivná, bizarní namodralá skvrna. Hnal to po úplně bílé silnici, třešňovou alejí s&#160;vlhkými listy, louky se pařily, haló, dva chlapi se zvedli zpod stromu, mávali zběsile. Zastavil.</p>
			<p class="MLP_text ParaOverride-1">Promiňte, stalo se něco strašnýho. Je nejspíš mrtvej!</p>
			<p class="MLP_text ParaOverride-1">Vlekli ho polem i&#160;s&#160;motorkou, na pneumatiky se lepila červená hlína. Za hustým křovím ležel. Roztrženou košilí prosakovala krev&#160;– v&#160;prsou vězel kapesní nožík v&#160;podobě ryby. Naklonil se nad tím člověkem. No ovšem, zjistil, rána šla rovnou do srdce. Patřil k&#160;vám?</p>
			<p class="MLP_text ParaOverride-1">To tak ještě.</p>
			<p class="MLP_text ParaOverride-1">Ohnul mrtvému paži, ten člověk musel zemřít před krátkou chvílí, potom si všiml stop, běžely odtud, úzké ženské stopy, dolíčky po kramflíčcích, našlápl motor, slyšel ještě chvíli ten zoufalý a&#160;bezradný křik, co jim mohl… on už se hnal po stopě jako ohař. Motor sténal v&#160;kopci, dá mu zase zabrat, teď však musel myslet, kam to vlastně jede, po jaké se to žene stopě, čemu vstříc, nadechl hluboký chlad lesa, mechový chlad, tlící jehličí, oslizlé kmeny, bledé choroše, klopýtala kus před ním; pokusila se ještě utéct, ubohý, toporný pokus, proč utíkáš, já ti třeba… otočila se k&#160;němu tváří, uviděl vyděšené oči, psí hněď očí.</p>
			<p class="MLP_text ParaOverride-1">To byl váš…?</p>
			<p class="MLP_text ParaOverride-1">Ne.</p>
			<p class="MLP_text ParaOverride-1">No dobrý. Já to věděl.</p>
			<p class="MLP_text ParaOverride-1">Líbila se mu, byla tak velice, tak nepochopitelně krásná. Jak se to vlastně stalo, že právě… Zvedal ji opatrně, musela si sednout za něj, dotyky jejích prstů, přebíhaly po jeho bocích jako kapky teplého deště, jako polibky, chvěl se pod nimi. Konečně, konečně to bylo to, konečně ta veliká chvíle, konečně mohl jenom jet, teď jenom jet, pořád rovně, den a&#160;noc, pořád jenom, a&#160;nízký chvějící se les prchal po jeho boku, vlahé kameny, stále ten dotek prstů a&#160;teplý dech.</p>
			<p class="MLP_text ParaOverride-1">„To je přece aušus,“ ozval se Láďa, „koukej, to už je dneska třetí…“ Hodil díl do bedny za sebou.</p>
			<p class="MLP_text ParaOverride-1">„No jo.“</p>
			<p class="MLP_text ParaOverride-1">„Byli jsme včera za tebou s&#160;Líbou. Jeli jsme k&#160;vodě.“</p>
			<p class="MLP_text ParaOverride-1">Šest hodin třicet sedm, oknem proskočil první pruh slunce, dopadl těsně před něho na stůl.</p>
			<p class="MLP_text ParaOverride-1">„Bude zase pařák,“ řekl Láďa. „Nechceš aspoň dneska? Můžeš vzít tu tvou, tu Blanku.“</p>
			<p class="MLP_text ParaOverride-1">„Ani nevím.“ Jeho jachta se přece kolébala dávno připravena v&#160;zálivu, ležel s&#160;Matyášem na zelené palubě, kocour spal v&#160;nesnesitelně objímavém slunečním žáru, voda páchla, na nedalekém břehu řádil twist, dalekohledem pozoroval tančící páry, saxofonista v&#160;bílých kalhotách, námořníci, děvčata v&#160;skoro průsvitných šatech; podklesávali v&#160;rytmu; ta jedna v&#160;třešňové sukni se mu líbila, osmahlé nohy a&#160;hlava se žlutými vlasy a&#160;její záda téměř obnažená. Nechcete tančit?</p>
			<p class="MLP_text ParaOverride-1">Pokrčila rameny.</p>
			<p class="MLP_text ParaOverride-1">Asi mi nerozumí, ale to… pokynul jí a&#160;ona se pustila za ním; po kamenných schůdcích a&#160;dřevěném můstku a&#160;přes úzký pruh hlubiny, rozevírající se mezi břehem a&#160;jeho lodí, zahnal Matyáše do podpalubí, zapnul motor, sedl si ke kormidlu. Byla k&#160;němu bokem, nohy svěšené přes okraj paluby letěly těsně nad zelenými vlnami, nad bílou pěnou, nahé osmahlé nohy.</p>
			<p class="MLP_text ParaOverride-1">Neseďte tam tak! A&#160;když se ani nepohnula, připevnil kormidlo, hladké nahé osmahlé rameno, obrátil ji k&#160;sobě. Pohnula rty, tichý proud něžně znějících slov, nejspíš chtěla vědět, kam plují, nebo, anebo… Stejně jí nemohl odpovědět, a&#160;místo toho tedy řekl: Holka, ty ses povedla, ty se mi líbíš, seš jako, jako… Naklonil se nad ni a&#160;ona po­otevřela ústa, jenom nepatrně, jenom úzkou škvírou, ale za­hlédl přesto čistou bělost, dlaněmi stále svíral její ramena a&#160;zdálo se mu, že náhle ustupují a&#160;naklánějí se zvolna a&#160;on se nakláněl s&#160;nimi a&#160;padal potom a&#160;skoro vykřikl, ačkoliv to byl lehký, nesnesitelně lehký závratný pád, zarazil se v&#160;půli pohybu, levá ruka už zasadila osičku, ale pravá upustila kolečka, lanovka stála, deset minut před osmou, Marie dotahovala ještě šrouby, potom položila šroubovák, protáhla se trochu a&#160;posadila se na převrácenou bedýnku. „Já jsem dneska taková…,“ řekla.</p>
			<p class="MLP_text ParaOverride-1">Otřel si ruce o&#160;kalhoty, ustoupil o&#160;několik kroků dozadu, tam měl připravený maličký trojnohý verpánek, vytáhl z&#160;kapsy krajíc chleba, neměl sice hlad, ale nikdy nevěděl, co by dělal o&#160;téhle první přestávce. Ostatní se sesedli a&#160;vykládali, nebyl nikdy moc na řeči a&#160;také si nemohl zvyknout, že už není učeň, že má stejná práva jako oni a&#160;že se na něho dokonce obracejí a&#160;mluví i&#160;k&#160;němu. Seděl na verpánku, dlouhý, hubený, díval se na ně a&#160;pomalu žvýkal.</p>
			<p class="MLP_text ParaOverride-1">Potom vstal, musel kolem celé lanovky, těsnou betonovou chodbou mezi stroji, na okenních čtvercích lpěla vrstva prachu, ale dalo se jimi vyhlédnout na úzký dvůr, bylo tam několik desítek motocyklů a&#160;jeden starý kaštan, který právě kvetl, a&#160;nad dvorem, nad tmavou začazenou zdí, nad černou střechou se vypínal obrovský komín a&#160;nad ním nebe, jako dvůr úzké nebe&#160;– stále ještě čisté a&#160;modré.</p>
			<p class="MLP_text ParaOverride-1">Bude teda pořádný pařák, zbývaly mu ještě dvě minuty; mezi tímhle a&#160;sousedním oknem stálo na železném podstavci akvárium, u&#160;něho Eva, s&#160;bílým kornoutem v&#160;dlouhých prstech; žlutý přeliv se třpytil v&#160;slunci jako kov.</p>
			<p class="MLP_text ParaOverride-1">„Tak co,“ přiklátil se k&#160;ní, „co dělají tvoje velryby?“ A&#160;pozoroval, jak průsvitná rybí těla se hnala k&#160;hladině a&#160;tlamičky lapaly.</p>
			<p class="MLP_text ParaOverride-1">„Buď rád, že je tu máme.“ Měla hlas jako rybniční vodu, vdávala se teprve před několika týdny, určitě ho musela chytit na svůj hlas anebo na ten přeliv, když si mu takhle stoupla do slunce.</p>
			<p class="MLP_text ParaOverride-1">Vraceli se oba betonovou chodbičkou mezi stroji, škoda, kdyby se nebyla vdala…, postavil se na své místo, vzal do pravé ruky velké kolečko a&#160;tři malá ozubená, osičku měl už nasazenou. Potom zasunul čtyři šrouby a&#160;zavěsil, do pravé ruky vzal jedno ozubené a&#160;tři malá kolečka a&#160;do levé dvě osičky; amplion na protější zdi trochu zaharašil, potom oznámil.</p>
			<p class="MLP_text ParaOverride-1">„Kdyby aspoň toho kecání nechali,“ řekl Láďa, „a už hráli.“</p>
			<p class="MLP_text ParaOverride-1">Marie na okamžik zastavila šroubovák: „Stejně, to by mě bavilo, pouštět si desky.“</p>
			<p class="MLP_text ParaOverride-1">Hlas umlkl, hráli polku, protože ji měli zrovna navrchu.</p>
			<p class="MLP_text ParaOverride-1">To teda je ideál, pomyslel si, sedět tam v&#160;kanceláři a&#160;pouštět desky, panebože, to je ideál, pořádnou desku stejně pustit nesmí, lidi by pak začali poslouchat a&#160;přestali dělat. „To by sis pomohla,“ řekl Marii; už nejspíš zase myslela; dovedla myslet jenom na toho svého, on byl na tom líp, mohl si kdykoliv vyskočit do sedla, i&#160;když ta zatracená muzika… Kdysi měl muziku rád a&#160;zpíval, ale teď, co mu věčně z&#160;amplionu…, nenáviděl ji, všechnu muziku. Ještě že ji dovedl neposlouchat. Tak sedej, sedej, křičel na něho známý hlas lékařův, na co čekáš, ta ženská má smrt na jazyku a&#160;nic jí nepomůže než tohle, a&#160;zasouval mu do kapsy při sedle malý balíček. Vyskočil tedy do sedla a&#160;cválal podél banánovníkové plantáže, po prašné cestě, proti němu žhlo úporné, nehybné slunce, potom cesta vyběhla na podivnou kaktusovou pláň: vysoké nadité stvoly s&#160;tučnými lupeny vrhaly ojedinělé stíny a&#160;nad nimi poletovali lehcí kolibří ptáčci a&#160;velcí motýli plachtili nad rusými květy, ti motýli se mu líbili, jak pluli a&#160;byli jasně barevní jako neonová světla, zapomněl pro ně na nesmírnou výheň, položil hlavu na koňskou šíji a&#160;přivřel oči a&#160;viděl už jenom poletující duhové skvrny, byly to skvrny kolibřích ptáků a&#160;kaktusových květů a&#160;velkých motýlů a&#160;on byl šťastný, že letí na svém koni tou vyprahlou krajinou a&#160;může vidět tolik duhových barev. Pak uslyšel zvuk nedalekých bubnů, nejspíš ji zaříkávají, zaříkávají všechna uštknutí, a&#160;co jim také zbývá, když jediný lék veze on v&#160;kapse svého sedla.</p>
			<p class="MLP_text ParaOverride-1">V&#160;nízké chatrči z&#160;třtinového rákosu ležela na bílé rohoži, měla velmi tmavou pleť a&#160;její oči už nic nevnímaly.</p>
			<p class="MLP_text ParaOverride-1">Vytáhl stříkačku, kolem něho lidé, vbodl jehlu do tmavé paže a&#160;pozoroval, jak tekutina zvolna mizí ze skleněné dutiny.</p>
			<p class="MLP_text ParaOverride-1">Do večera jí bude líp, oznámil starému muži, který stál celou dobu vedle něho. Vyšli před chatrč a&#160;ten muž se zeptal: Jak se vám odměním?</p>
			<p class="MLP_text ParaOverride-1">Odpověděl mu: Konám jen svou povinnost. A&#160;skutečně, nechtěl nic, byl velice rád, že mohl udělat to, co udělal, že mohl jet vyprahlou plání a&#160;pomoci ženě, tu kdybyste mi tak mohl dát, pomyslel si, ale neřekl nic, a&#160;muž nechápal, proč odmítá peníze, nechápal, že on je rád, že může chtít jenom to, co skutečně chce.</p>
			<p class="MLP_text ParaOverride-1">„Vlastně ani nevím, jestli pojedeme,“ ozval se Láďa.</p>
			<p class="MLP_text ParaOverride-1">„Proč?“</p>
			<p class="MLP_text ParaOverride-1">„Je to otrava… A&#160;ještě ta schůze,“ dodal vztekle, „copak se člověku má někam chtít?“</p>
			<p class="MLP_text ParaOverride-1">„Mně taky ne,“ řekl skoro s&#160;úlevou.</p>
			<p class="MLP_text ParaOverride-1">„Dobře!“ Vzal teď do pravé ruky jedno velké ozubené kolečko a&#160;tři malá kolečka a&#160;do levé dvě osičky, nasadil, zkusil, potom vzal čtyři šrouby a&#160;vsunul je do otvorů.</p>
			<p class="MLP_text ParaOverride-1">Anebo mi dejte motýla, požádal, modrého motýla, ale kůň už byl unavený, podťali mu běh&#160;– motýl se plácal vzduchem jako kus krepového papíru, který se urval z&#160;vesnické girlandy: bože, už devět, ještě čtyřicet minut a&#160;bude velkej poločas, dám si dneska zavináče a&#160;to černý svinstvo, tu naši Coca-Colu, a&#160;vzal do pravé ruky jedno velké ozubené kolečko a&#160;tři malá a&#160;do levé dvě osičky a&#160;díval se přitom na bílou stěnu proti sobě, podobala se moučnému pytli, možná kdyby hlasitěji vydechl, pytel by se zřítil a&#160;přikryl by ho moučnou temnotou; přivřel trochu oči a&#160;zaťal koni ostruhy.</p>
			<p class="MLP_text ParaOverride-1">Seskočil u&#160;vltavské skály, Blanka dva kroky za ním, oba se vlekli s&#160;ranci. Ukaž, řekl jí, já ti pomůžu, když začali stoupat po úzké skalní pěšině. Ale ona jenom odsekla: Nech toho!</p>
			<p class="MLP_text ParaOverride-1">No jen se neto, ale zvedala se v&#160;něm lítost. Mohl být ovšem rád, že s&#160;ním jede a&#160;že s&#160;ním teď šplhá po téhle pěšině, která vede do lesní opuštěnosti, ale zvedala se v&#160;něm lítost, protože tušil, že už zase uvažuje, jak se mu vymknout, jak se zavřít do svého stanu a&#160;mlčet a&#160;tvářit se nechápavě, zatímco on se bude vztekat, protože ji má rád.</p>
			<p class="MLP_text ParaOverride-1">Měl ji určitě rád, mohl by jí to klidně říct, kdyby chtěl, jenže takové řeči on nikdy… Pustil ji před sebe a&#160;neviděl teď nic kromě snědých nohou a&#160;velkého rance a&#160;na něm skoro bílé vlasy.</p>
			<p class="MLP_text ParaOverride-1">Holka, ty ses povedla, napadlo ho, natáhl se a&#160;řekl: Ukaž, já ti pomůžu.</p>
			<p class="MLP_text ParaOverride-1">Nenamítla teď nic, ale také už nepromluvila; tak vystoupali až nahoru, pěšina se vinula řídkým březovým lesem.</p>
			<p class="MLP_text ParaOverride-1">Poslyš, řekla, proč ty neděláš něco… něco… Nenašla pro to slova, ale chtěla zřejmě říct: pořádnýho, něco napomádovanýho, běloručkovskýho, něco…</p>
			<p class="MLP_text ParaOverride-1">Co máš, utrhl se, vidělas těch motorů, když jsme jeli?</p>
			<p class="MLP_text ParaOverride-1">No a&#160;co, děláš je snad ty? Ty…, zasmála se, ty jenom umíš vstrčit pár koleček do převodovky, seš jinak úplně levej a&#160;zbytečnej.</p>
			<p class="MLP_text ParaOverride-1">Jako každej, odsekl vztekle. Jenže ty s&#160;tou tvou nalakovanou hlavou tomu všemu můžeš akorát rozumět!</p>
			<p class="MLP_text ParaOverride-1">Chtěla něco namítnout, ale on ji zakřikl: A&#160;nech už těch keců. To mám ještě zapotřebí tady o&#160;tom žvanit!</p>
			<p class="MLP_text ParaOverride-1">Ale Bohouši, řekla.</p>
			<p class="MLP_text ParaOverride-1">O&#160;těch svých skříních, rozkřikl se na ni. Nepotřebuju holku, co o&#160;tom chce žvanit.</p>
			<p class="MLP_text ParaOverride-1">Ale Bohouši, opakovala.</p>
			<p class="MLP_text ParaOverride-1">To teda nemám zapotřebí, řval na ni. Žvanit s&#160;tebou o&#160;těch našich skříních.</p>
			<p class="MLP_text ParaOverride-1">Ale Bohouši! Hlas se jí zlomil a&#160;táhl se jako houkání sirény.</p>
			<p class="MLP_text ParaOverride-1">„Začíná pařák,“ ozval se Láďa, otíral si rukávem čelo. „Člověk by se nejradši sebral a&#160;rovnou do vody.“</p>
			<p class="MLP_text ParaOverride-1">„No.“</p>
			<p class="MLP_text ParaOverride-1">„Když jsme chodili ještě do školy,“ řekl Láďa, „byli jsme celá parta. Vykašlali jsme se na všechno a&#160;od rána jsme byli u&#160;vody.“</p>
			<p class="MLP_text ParaOverride-1">„No jo.“</p>
			<p class="MLP_text ParaOverride-1">„Už je to let, už je to, člověče, taky pět let,“ a&#160;podal mu skříň a&#160;podíval se na něho trochu útrpně, jako by chtěl říct: Seber se a&#160;utíkej a&#160;uteč někam k&#160;vodě. Anebo: jdi, prostě jdi někam, pořád rovně, a&#160;náhle ucítil podivné hnutí v&#160;nohou, šly, už běžely, trochu se lepil asfalt, strašně se lepil, polkl a&#160;přimhouřil oči, které ho pálily, a&#160;vzal do pravé ruky jedno velké ozubené kolečko a&#160;tři malá a&#160;do levé dvě osičky, nasadil, zkusil, potom vzal čtyři šrouby a&#160;vsunul je do otvorů. Kůň se úplně unavil, schvácen mu ležel u&#160;nohou; devět třicet pět, ohromný, řekl si, bude velkej poločas, teď už čas poletí, dám si dvě Coca-Coly, s&#160;Láďou by byla určitě…, už se těšil na odpoledne, ať udělá, co chce, jenom aby ta schůze…, a&#160;vzal do pravé ruky jedno velké ozubené kolečko a&#160;tři malá a&#160;díval se přitom na bílou stěnu proti sobě.</p>
			<p class="MLP_uroven3_nadpis ParaOverride-1"><span class="CharOverride-1">2</span></p>
			<p class="MLP_text_bez1radku ParaOverride-1">Venku je udeřilo bělostné, horké světlo, to ho vždycky naplňovalo steskem po dalekých krajích, v&#160;parku před závodem uviděl Libuši, pořád ještě čekala na Láďu, celé dvě hodiny, co zahřívali schůzi, tomu se říká věrnost, na něho nečekal nikdo. Budou ho určitě lákat k&#160;vodě, přece jim nebude dělat… radši se obrátil na druhou stranu.</p>
			<p class="MLP_text ParaOverride-1">„Bohouši…“</p>
			<p class="MLP_text ParaOverride-1">„Nemám tu motor,“ křikl.</p>
			<p class="MLP_text ParaOverride-1">„Hele, tak tě zavezu k&#160;vám. Libuše tu moment počká!“</p>
			<p class="MLP_text ParaOverride-1">„Já dneska ne!“ Šoural se pomalu horkou ulicí, jako naschvál ani jediný… V&#160;takovýhle den, co by se všechno dalo dělat v&#160;takový den; ale co?</p>
			<p class="MLP_text ParaOverride-1">Doma spal jenom kocour, táta s&#160;mámou měli odpolední, v&#160;bytě tkvělo nehybné vedro, otevřel okno. „Obědvals, Matyáši?“</p>
			<p class="MLP_text ParaOverride-1">Našel ve spíži knedlíky namočené v&#160;omáčce, nacpal si jeden do pusy, kus hodil kocourovi, kocour se ani nepohnul, bylo mu horko; bylo horko a&#160;potupné mdlé prázdno&#160;– v&#160;takový den; uchýlil se ke skříni, ze strašlivé změtenice krámů vylovil <span class="CharOverride-6">Lodní deník.</span></p>
			<p class="MLP_text ParaOverride-1">Vlastně zbytečně, jaký to mělo smysl teď a&#160;v&#160;takový den, i&#160;když se už chýlil ke konci, kdyby jen člověk nebyl tak úplně, tak docela… Ale co? Vlastně je jenom ona, polkl, byla tím dnem, jeho sklonkem, jeho čnící nadějí, telefonní budka pod jeho oknem zela prázdnotou.</p>
			<p class="MLP_text ParaOverride-1">Přece se jí nebude doprošovat, stejně se zas na něco vymluví, jenže co jiného, když jinak celý ten den zhasne, když uschne bez ovlažení?</p>
			<p class="MLP_text ParaOverride-1">V&#160;budce ho ihned oblil pot.</p>
			<p class="MLP_text ParaOverride-1">„Haló,“ ozval se hlas.</p>
			<p class="MLP_text ParaOverride-1">„To jsem já. Co děláš večer?“</p>
			<p class="MLP_text ParaOverride-1">„To víš,“ řekl hlas, „pořád to samý. Šprtám.“</p>
			<p class="MLP_text ParaOverride-1">„Co?“</p>
			<p class="MLP_text ParaOverride-1">„Všechno.“</p>
			<p class="MLP_text ParaOverride-1">Mlčel. V&#160;budce se nedalo dýchat. Měl jet raději k&#160;řece.</p>
			<p class="MLP_text ParaOverride-1">„A&#160;ty?“ zeptal se hlas.</p>
			<p class="MLP_text ParaOverride-1">„Nic.“</p>
			<p class="MLP_text ParaOverride-1">„Ty se máš.“</p>
			<p class="MLP_text ParaOverride-1">Otřel si čelo. „Přece do toho nebudeš pořád čumět.“</p>
			<p class="MLP_text ParaOverride-1">„Já nevím.“</p>
			<p class="MLP_text ParaOverride-1">„Do večera ti to stačí, ne?“</p>
			<p class="MLP_text ParaOverride-1">„Já nevím,“ opakovala.</p>
			<p class="MLP_text ParaOverride-1">„Tak já tedy počkám. Tam u&#160;vás u&#160;kina. V&#160;kolik?“</p>
			<p class="MLP_text ParaOverride-1">„Já nevím.“</p>
			<p class="MLP_text ParaOverride-1">„Tak v&#160;sedm,“ rozhodl. „Přijdeš?“</p>
			<p class="MLP_text ParaOverride-1">„Snad…“</p>
			<p class="MLP_text ParaOverride-1">„Tak ahoj.“</p>
			<p class="MLP_text ParaOverride-1">„Tak čao.“</p>
			<p class="MLP_text ParaOverride-1">Vrátil se domů, teď vytáhl lodní deník a&#160;zapsal: <span class="MLP_znak_kurziva_11b CharOverride-1">Dne 20. května: 158°13</span><span class="MLP_znak_kurziva_11b CharOverride-1">'</span><span class="MLP_znak_kurziva_11b CharOverride-1">27</span><span class="MLP_znak_kurziva_11b CharOverride-1">"</span><span class="MLP_znak_kurziva_11b CharOverride-1"> záp. délky, 30°5</span><span class="MLP_znak_kurziva_11b CharOverride-1">'</span><span class="MLP_znak_kurziva_11b CharOverride-1">16</span><span class="MLP_znak_kurziva_11b CharOverride-1">"</span><span class="MLP_znak_kurziva_11b CharOverride-1"> jižní šířky, moře klidné, horký bezvětrný den. Jako předtím trochu nuda. Matyáš pořád spí. Udržujeme směr Přátelské ostrovy. Po levém boku čtyři žraloci. Těším se už na večer.</span></p>
			<p class="MLP_text ParaOverride-1">Potom si vzpomněl: <span class="MLP_znak_kurziva_11b CharOverride-1">Pitné vody už jenom na několik dní, ale neztrácíme naději</span>.</p>
			<p class="MLP_text ParaOverride-1">Uvědomil si, že má žízeň, uklidil zase deník, pivo ve spíži bylo jako kafe. Pak vyndal rozebraný přijímač a&#160;dlouho bez hnutí zíral do spleti drátků, nic ho v&#160;poslední době nebavilo: ani číst, ani spravovat, ani jet k&#160;vodě ho nebavilo&#160;– všechno mu připadalo stejné a&#160;všechno se rychle končilo, neměl, nač by se nějak zvlášť těšil. Jenom na ni, trochu, líbila se mu, i&#160;když vlastně nevěděl, na čem s&#160;ní je&#160;– anebo možná právě proto, že nevěděl.</p>
			<p class="MLP_text ParaOverride-1">Opustil přijímač, času ještě dost, ale když se budu courat, neuměl si vysvětlit, proč je poslední dobou tak otrávený, vlastně na to ani moc nemyslel, to jenom cítil&#160;– jako únavu: v&#160;nohou a&#160;v&#160;hlavě a&#160;v&#160;rukou a&#160;před očima.</p>
			<p class="MLP_text ParaOverride-1">Někteří lidé si dovedli všechno brát: že jim vyšla sportka anebo že jim nevyšla a&#160;že sešívaní minulou neděli…, že přišli ráno o&#160;minutu, že se pohádali s&#160;mistrem, nedovedl je pochopit, i&#160;když jim bylo možná líp. Loudal se ulicí: mlčící rodinky k&#160;domovům, z&#160;oken páchly večeře, snažil se myslet na Blanku, o&#160;čem s&#160;ní bude mluvit, nic ho však nenapadlo, vůbec nic, nic se nestalo dneska ani včera, kromě toho, že přišel o&#160;čtyři minuty pozdě, jenže o&#160;tom jí přece nemůže…</p>
			<p class="MLP_text ParaOverride-1">Došel tam o&#160;pět minut dřív; stoupl si na roh a&#160;opřel se o&#160;červenožlutý klandr, dva domy odtud se rozpadalo nízké periferní kino; červený neon bledl v&#160;zapadajícím slunci, nikdo tudy nešel, nebyl zrovna začátek ani konec filmu, v&#160;protějším okně pobíhala žena v&#160;kombiné, ale nebyla už mladá, na rohu velké zelené hodiny&#160;– kdosi jim kamenem rozbil sklo a&#160;urazil velkou ručičku, malá ukazovala mezi jedenáctou a&#160;dvanáctou; dostal chuť srazit i&#160;tu malou, rozhlédl se kolem sebe, ale nikde neviděl volný kámen, a&#160;hledat ho… stejně je už sedm, jestli zase nepřijde, tak se na ni, ale je teprve minuta po sedmé, teď se mu po ní dokonce stýskalo, kdyby spolu začali pořádně chodit, mohli by v&#160;létě všichni společně, Láďa, Libuše a&#160;oni dva, někam pod stan, to by mohlo být ohromných čtrnáct dní. Sedm hodin deset, čekání ho zmáhalo, až přijde, jestli přijde, tak jí něco poví; jenže co potom? Do kina se mu nechtělo; kdyby nebyla tvrdohlavá, odtud se dalo lehce za město, stačilo několika ulicemi, a&#160;už začínala křovinatá země, tam se mohlo ležet a&#160;všechno, to znal, ještě když byl v&#160;osmičce, chodili večer s&#160;partou svítit baterkama, chlapi řádili&#160;– jeden mu přitom vyrazil zub, sedm patnáct, uplivl si, přešel kolem rozbitých hodin a&#160;loudal se pěšinkou šeredných činžáků.</p>
			<p class="MLP_text ParaOverride-1">Na špinavé desce tlačítka zvonků.</p>
			<p class="MLP_text ParaOverride-1">„Haló,“ zeptal se zrezivělý mikrofon.</p>
			<p class="MLP_text ParaOverride-1">„To jsem já. Co je s&#160;tebou?“</p>
			<p class="MLP_text ParaOverride-1">„To seš ty, Bohouši?“</p>
			<p class="MLP_text ParaOverride-1">„No já!“ řekl. „Slíbilas mi…“</p>
			<p class="MLP_text ParaOverride-1">„Snad,“ opravil ho plech, „přece jsem povídala, že nevím určitě.“</p>
			<p class="MLP_text ParaOverride-1">„No tak dobrý.“</p>
			<p class="MLP_text ParaOverride-1">„Přece jsem ti povídala, co mám dření. Ty nevíš, jak si žiješ.“</p>
			<p class="MLP_text ParaOverride-1">„No jo,“ řekl, „to jo.“</p>
			<p class="MLP_text ParaOverride-1">„Moh bys jít chvíli nahoru,“ mluvil plech, „ale nevím, co by naši.“</p>
			<p class="MLP_text ParaOverride-1">„Tak ahoj, já už nebudu čekat.“</p>
			<p class="MLP_text ParaOverride-1">„Tak čao.“</p>
			<p class="MLP_text ParaOverride-1">„Ani zejtra,“ doplnil.</p>
			<p class="MLP_text ParaOverride-1">„Tak čao.“</p>
			<p class="MLP_text ParaOverride-1">„Vůbec nikdy,“ dodal. Ale zrzavý plech už mlčel.</p>
			<p class="MLP_text ParaOverride-1">Do noci zbývalo ještě času, přece si nepůjde lehnout, tam za <span class="MLP_znak_kurziva_11b CharOverride-1">tou</span> se mu také nechtělo, aspoň dneska ne, někdy ho to za <span class="MLP_znak_kurziva_11b CharOverride-1">ní</span> táhlo, ale dneska ne, celý den si na ni nevzpomněl, vlastně si nechtěl vzpomenout, tak proč teď večer?</p>
			<p class="MLP_text ParaOverride-1">Měl jsem vzít motor a&#160;jet s&#160;Láďou k&#160;řece, loudal se k&#160;tramvaji, u&#160;řeky je vždycky nějaká sranda a&#160;holek a&#160;v&#160;nejhorším nic, slunce a&#160;písek, slunce a&#160;písek, kytara, barevný plavky, dostal se na hlavní třídu, z&#160;výkladní skříně se usmívali voskoví panáci, chvíli na ně civěl, no co, nasedl do tramvaje, bože, ale když… vůz byl prázdný, jenom bába se psem, takhle pozdě a&#160;se psem, bába, kdyby radši, kdyby radši, není vůbec špatná, ale když já ji…, měl bych vystoupit; koleje řinčely, padal do tmavého pytle, měl jet raději s&#160;Láďou k&#160;řece, Láďa je… těch fórů, jako včera, jak řekl mistrovi, jak to řekl mistrovi…, zasmál se tiše, v&#160;létě bysme mohli nabalit pingl a&#160;táhnout někam spolu, jenom jestli nebude chtít s&#160;Libuší, pak bych musel…</p>
			<p class="MLP_uroven3_nadpis ParaOverride-1"><span class="CharOverride-1">3</span></p>
			<p class="MLP_text_bez1radku ParaOverride-1">Vystoupil z&#160;tramvaje, v&#160;ulici zářil špinavý bufet&#160;– Jitřenka, ten, co to vymýšlel, musel být úplný hovado, Jitřenka, vešel dovnitř, tři chlapi tu pili pivo, za pultem nikdo nestál, opřel se o&#160;desku a&#160;čekal.</p>
			<p class="MLP_text ParaOverride-1">Konečně vyšla. Ve velmi usmoleném plášti, malá a&#160;hubená, tváře zešedlé celým dnem, růž jí skoro slezla ze rtů, uviděla ho a&#160;usmála se unaveně, v&#160;ústech se jí zaleskly dva zlaté zuby: „To jsi ty, Bohouši?“</p>
			<p class="MLP_text ParaOverride-1">„No já.“</p>
			<p class="MLP_text ParaOverride-1">„Jdeš za mnou?“</p>
			<p class="MLP_text ParaOverride-1">Opřel se o&#160;pult, jeho pohled lpěl nehybně v&#160;její tváři, ale neříkal nic, nic z&#160;něho nemohla poznat. „Já jsem dneska strašně unavená,“ řekla.</p>
			<p class="MLP_text ParaOverride-1">„No jo, je už večer.“</p>
			<p class="MLP_text ParaOverride-1">Koukla se na hodiny. „Ještě dvacet minut. A&#160;pak zavřít krám.“</p>
			<p class="MLP_text ParaOverride-1">„Já na tebe počkám!“</p>
			<p class="MLP_text ParaOverride-1">„Nevím… jsem hrozně… jsi hrozně hodnej, žes přišel, ale já jsem dneska tak urajtovaná.“</p>
			<p class="MLP_text ParaOverride-1">„To tě přejde venku.“</p>
			<p class="MLP_text ParaOverride-1">„Asi ne. Dneska už ne. Dáš si něco?“</p>
			<p class="MLP_text ParaOverride-1">„Jako vždycky!“</p>
			<p class="MLP_text ParaOverride-1">Točila pivo, díval se na její ňadra pod špinavým bílým pláštěm; byla starší nežli on, ne o&#160;moc, možná jenom o&#160;pět let, neptal se jí nikdy, možná že o&#160;míň, v&#160;tomhle zaměstnání holky rychle sejdou. A&#160;nebyla ani příliš ošklivá, až na ty zlaté zuby a&#160;nos, jenom si ji takhle nepředstavoval, nikdy si ji takhle nepředstavoval.</p>
			<p class="MLP_text ParaOverride-1">„Jíst nechceš? Stejně už nic pořádnýho nemám.“ Pod sklem schly poslední chlebíčky. Dala mu dva na talířek.</p>
			<p class="MLP_text ParaOverride-1">„To dělá to horko,“ řekla. Trochu si přihladila vlasy a&#160;dívala se na něho.</p>
			<p class="MLP_text ParaOverride-1">Vzal si pivo a&#160;chlebíčky a&#160;odešel ke stolku. Poslední z&#160;těch tří dopil, zvedli se; oni dva tu teď zůstali sami.</p>
			<p class="MLP_text ParaOverride-1">„Bohouši,“ přišla k&#160;němu, „skutečně bys tu neměl čekat. Jsi hodný, ale já jsem dneska strašně unavená.“</p>
			<p class="MLP_text ParaOverride-1">„To je jedno, já počkám.“</p>
			<p class="MLP_text ParaOverride-1">„Jak chceš… Podáš mi ty sklenice?“</p>
			<p class="MLP_text ParaOverride-1">Vstal, sebral sklenice po těch třech a&#160;přinesl jí je. Pustila na ně proud vody, potom je postavila do řady k&#160;ostatním. „Už asi nikdo nepřijde,“ řekla, „nestojí to nikomu za to.“ Natočila si pivo a&#160;přišla si sednout k&#160;němu. „Tak co, cos dělal dneska?“</p>
			<p class="MLP_text ParaOverride-1">„To víš,“ zabručel. „Měl jsem se jet koupat, ale nevyšlo to.“</p>
			<p class="MLP_text ParaOverride-1">„Zase mě někdo okrad,“ řekla pomalu. „Nevím, jak se to může stát.“</p>
			<p class="MLP_text ParaOverride-1">Dívala se na něho nehybným, velice zemdleným pohledem, také její ruka ležela zemdleně na desce stolu: malá dlaň, hrubou kůží prosvítaly žilky; lak z&#160;nehtů odprýskal během dne; přikryl její dlaň svou. Nepohnula se ani, její modré oči tkvěly stále na jeho tváři anebo na něčem za ní; někde za ním. Potom zvedla sklenici, dopila svoje pivo. „Já nevím, jak se to může stát,“ opakovala, „asi jsem se přepočítala, když jsem dávala nazpátek tomu tramvajákovi.“</p>
			<p class="MLP_text ParaOverride-1">„Jakýmu?“ zeptal se a&#160;vytáhl z&#160;peněženky dvě desetikoruny.</p>
			<p class="MLP_text ParaOverride-1">„To nech být,“ řekla, „nech to být!“</p>
			<p class="MLP_text ParaOverride-1">Nechala ležet bankovky na stole. „Dneska tu byl jeden,“ začala vyprávět, „takovej kulhavej, občas ho tu vídám, ožral se a&#160;pořád něco žvanil, že byl falešně odsouzenej. Seděl prý,“ mluvila pomalu, „a loni se vrátil, před Vánocema. Ale proč na to pořád myslí, nemá cenu pořád na to myslet.“ Vzala jeho i&#160;svou sklenici, postavila je na pult, pak odešla ke dveřím a&#160;stáhla mříž.</p>
			<p class="MLP_text ParaOverride-1">Pustila ho zadním vchodem.</p>
			<p class="MLP_text ParaOverride-1">„Tak co?“ zeptal se.</p>
			<p class="MLP_text ParaOverride-1">„Nic.“</p>
			<p class="MLP_text ParaOverride-1">Na konci tmavé ulice stál její dům, kdyby nebyla tak unavená, aspoň kousíček dál, aspoň tančit, kdyby nebyla tak unavená. „Cítíš?“ řekl. Něco tu vonělo, ale nemohl poznat, co to bylo. Odemkla dveře. „Ty taky musíš zítra brzy…“</p>
			<p class="MLP_text ParaOverride-1">„Já vím.“</p>
			<p class="MLP_text ParaOverride-1">Šel za ní podél dlouhé řady dveří, bydlela v&#160;jediné místnosti, v&#160;předsíňce tiše kapala voda. „Musím ti ji spravit,“ řekl.</p>
			<p class="MLP_text ParaOverride-1">„To už slibuješ… Hned když jsi prvně přišel…“</p>
			<p class="MLP_text ParaOverride-1">Odestýlala gauč; nebylo tu nic, jenom skříň, stolek, židle a&#160;ten gauč. A&#160;dva obrázky na zdi: jakési skály nad řekou a&#160;březový háj. Sedl si a&#160;čekal.</p>
			<p class="MLP_text ParaOverride-1">„Nechceš se zatím umýt?“ zeptala se.</p>
			<p class="MLP_text ParaOverride-1">„Dobře.“ Odešel do předsíňky, na poličce u&#160;umývadla se válely sponky, lahvička s&#160;vaječným šamponem, rtěnka, několik zpola vymačkaných tub. Otevřel kohoutek, pak si teprve svlékl košili.</p>
			<p class="MLP_text ParaOverride-1">„Jednou jsem znala takovýho,“ ozvala se. „Nevadí ti, když vykládám o&#160;nich?“</p>
			<p class="MLP_text ParaOverride-1">„Ne!“ řekl skrze vodu.</p>
			<p class="MLP_text ParaOverride-1">„Vlastně to nemá smysl.“ Slyšel, jak uhodila dlaní do peřin. „Jsem dneska hrozně urajtovaná. Neměla bych uvařit kafe?“</p>
			<p class="MLP_text ParaOverride-1">Potom se trochu pootevřely dveře, uviděl její ruku s&#160;konvicí. „Napusť tam vodu!“</p>
			<p class="MLP_text ParaOverride-1">Byl už dávno umytý, ale ještě tam čekal, šplouchal se v&#160;chladné vodě.</p>
			<p class="MLP_text ParaOverride-1">„Pil strašně kávy,“ vykládala, „ten člověk. Vypil za večer čtyři hrnky. Velký, a&#160;do každýho jsem musela dát tři lžičky kafe. On si ho vždycky přines. Byl doktor, dali ho na nějaký okres, kde byl sám, musel jezdit i&#160;v&#160;noci. Ještě předtím&#160;– a&#160;říkal, že tehdy si na to zvyk. A&#160;nemoh spát,“ řekla. „Celou noc někdy neusnul.“</p>
			<p class="MLP_text ParaOverride-1">Utíral se do měkkého, voňavého ručníku. „Už jsi mi to povídala!“</p>
			<p class="MLP_text ParaOverride-1">„O&#160;tom člověku?“</p>
			<p class="MLP_text ParaOverride-1">„Jak jel za tou ženskou, co umírala.“</p>
			<p class="MLP_text ParaOverride-1">„Tak vidíš,“ řekla, „to už jsem úplně zapomněla.“</p>
			<p class="MLP_text ParaOverride-1">„Co teď dělá?“</p>
			<p class="MLP_text ParaOverride-1">„On? Nevím. Už se dlouho neukázal. Některý najednou zmizí. Ani se neozve… Jako bysme se před tím… Ty to neuděláš, viď?“</p>
			<p class="MLP_text ParaOverride-1">„To víš,“ zahučel.</p>
			<p class="MLP_text ParaOverride-1">„A&#160;možná, že ho to porazilo, to kafe,“ řekla rychle, „proto se neozval.“</p>
			<p class="MLP_text ParaOverride-1">Seděli proti sobě, on už jenom v&#160;trenýrkách, pili kávu. „Pojď spát,“ řekl, „když jsi tak unavená!“</p>
			<p class="MLP_text ParaOverride-1">„Ano.“</p>
			<p class="MLP_text ParaOverride-1">Věděl, že se teď bude dlouho mýt, nenáviděl to čekání, zatímco se myla, tu dobu, kdy musel zůstat sám v&#160;pokoji. Nebyl to ošklivý pokoj, jenom prázdný a&#160;cizí, nedalo se tu nalézt nic neobyčejného, nic zajímavého, ani skvrna na zdi, ani akvárium s&#160;jedinou modrou rybičkou.</p>
			<p class="MLP_text ParaOverride-1">„Co mlčíš?“ zavolala.</p>
			<p class="MLP_text ParaOverride-1">„Nechce se mi!“ Teď i&#160;on ucítil tíživou únavu, vždycky v&#160;téhle chvíli, když tu ležel v&#160;cizích peřinách, když věděl, že by měl něco říct: jak ji miluje a&#160;proč přišel nebo vůbec něco o&#160;tom, co je a&#160;co bude, anebo aspoň myslet na ni a&#160;těšit se na ni. Zmohla ho taková únava, že musel zavřít oči, a&#160;vtom se začal propadat do tmavého pytle, hrubé stěny, stejnostejná tkanina, obalily ho, obepjaly ho, nepronikl k&#160;němu ani paprsek, ani myšlenka, ani jediná představa, ležel nehnutě se sevřenými rty, až náhle zpozoroval, že ta hrubě tkaná stěna, ta tmavá neprodyšná látka se sune, pomalu&#160;– vteřinu za vteřinou&#160;–, sotva pozorovatelně se sune, nekonečný šedý pás.</p>
			<p class="MLP_text ParaOverride-1">Několik tichých kroků, klapl vypínač, ucítil její tělo vedle svého: „Chlapečku,“ řekla, „hošíčku můj. Ty už jsi usnul?“</p>
			<p class="MLP_text ParaOverride-1">Otevřel oči, po stropě lezl světelný odlesk; potom jej zakryla její tvář: dvě velké lesknoucí se…</p>
			<p class="MLP_text ParaOverride-1">„Teď jsem ráda, že seš tu,“ šeptala, „vždycky jsem ráda, že tu seš se mnou.“</p>
			<p class="MLP_text ParaOverride-1">Čekala, jestli také něco řekne, ale věděla, že nejspíš neřekne nic, protože nikdy nic neříká, někdy jí to bylo líto. „Ty můj brouku,“ šeptala, „ty můj škaredý brouku,“ potom se dotkla rty jeho brady, už mlčela, jeho krku, jenom hlasitě a&#160;rychle oddychovala, jeho tváře, sunula své rty až k&#160;jeho rtům, obepjala ho pažemi; pro tuhle chvíli, pro tuhle chvíli sem vždycky znovu přicházel, věděl to, věděla to, měkký tlak jejího těla. Padal, cítil, jak se zvolna snáší, lehký, závratný pád, teď byl asi doopravdy… v&#160;téhle chvíli úplně a&#160;čistě šťastný, protože nic nemohlo být ještě nad tou chvílí a&#160;mimo ni a&#160;nic ho odtud nelákalo a&#160;všechno se sbíhalo sem, do té jediné chvíle, i&#160;když byla tak krátká a&#160;po ní zase přicházela jenom obyčejná noc.</p>
			<p class="MLP_text ParaOverride-1">„Ty můj chlapečku,“ zašeptala pak. Čekala, on jenom unaveně dýchal, zeptala se ho: „Líbí se ti to u&#160;mě?“</p>
			<p class="MLP_text ParaOverride-1">„No…,“ zašeptal. Snažil se ještě zachytit tu chvíli, ale nevěděl, jak by to udělal, a&#160;tušil, že teď, právě teď mu začne unikat a&#160;on se začne propadat do noci. Žena vedle něho se pohnula, něco zašeptala, potom vstala, odťapkala do předsíně, voda hlasitě pleskala v&#160;umývadle, vrátila se s&#160;šedivým lavorem, přes nahé rameno přehozený ručník. Postavila lavor na židli. „Nechceš se umýt?“</p>
			<p class="MLP_text ParaOverride-1">A&#160;on tedy musel vstát a&#160;umýt se, zatímco ležela za jeho zády. „Teď už ani nevím, jestli se mi chce spát,“ šeptala. „Nemám pustit rádio?“</p>
			<p class="MLP_text ParaOverride-1">Potom leželi vedle sebe, z&#160;rádia padal na zeď bílý kosodélník.</p>
			<p class="MLP_text ParaOverride-1">„Nemáš hlad?“ zeptala se.</p>
			<p class="MLP_text ParaOverride-1">„Ne!“</p>
			<p class="MLP_text ParaOverride-1">„Obyčejně…,“ zarazila se. „Ty můj chlapečku,“ zašeptala, „miluješ mě trochu?“</p>
			<p class="MLP_text ParaOverride-1">Mlčel, z&#160;rádia proudila odporná sladká melodie, ještě že ji dovedl neposlouchat, nehybný bílý kosodélník, chladná cizota tohoto pokoje, této noci a&#160;hudby a&#160;slov, té lásky; přivřel oči a&#160;snažil se přivolat svého koně, mlaskl na něho tiše, ale neslyšel ani odpověď, spal někde&#160;– jeho kůň, zdeptán tím dlouhým dnem, a&#160;možná že unaveně zírá do noci plné hvězd a&#160;teplé nozdry se mu přitom chvějí. Svět se propadal do tmavého pytle, holé stěny, stejnostejná tkanina, ležel nepohnutě se sevřenými rty: něco, něco, co by přišlo, bílý kůň na rohu ulice, Jitřenka, něco…</p>
			<p class="MLP_text ParaOverride-1">„Bohouši,“ zatřásla jím, „Bohouši, musíš už jít!“</p>
			<p class="MLP_text ParaOverride-1">Vyskočil, u&#160;postele stál ještě šedivý lavor, do okna padalo nízké studené slunce…</p>
			<p class="MLP_text ParaOverride-1">„Ve skříni je chleba… A&#160;takový kousky,“ mluvila rozespale, „mandlový kousky.“</p>
			<p class="MLP_text ParaOverride-1">„Už nemám čas,“ řekl zlostně. Ale otevřel skříň a&#160;rychle krájel chleba.</p>
			<p class="MLP_text ParaOverride-1">„Přijdeš zase večer?“ zeptala se, když už byl oblečený.</p>
			<p class="MLP_text ParaOverride-1">„Já nevím… Možná že pojedeme s&#160;Láďou.“</p>
			<p class="MLP_text ParaOverride-1">„Přijď,“ řekla. „Já vím, že stejně přijdeš!“</p>
			<p class="MLP_text ParaOverride-1">Tramvaje byly k&#160;zalknutí nacpané a&#160;on měl nohy nevyspale měkké, to že se ani nestačil umýt…</p>
			<p class="MLP_text ParaOverride-1">Píchačky, bezúsměvný hlídač tvých dní, šest deset, bude zase řečí, proběhl kolem stráže a&#160;dvorem plným vířivého popílku, první hala, kolem rachotících lisů, Anča jako vždycky krájí plechy; ještě jedny vrata, pak už je uviděl v&#160;té věčné, neměnné řadě, tak jako každého dne každého měsíce, jako v&#160;každý letní a&#160;v&#160;deštivý, v&#160;každý smutný a&#160;každý zasněžený den a&#160;v&#160;den, kdy on sám by zemřel, pokud by se mohl přijít ještě podívat. Na začátku lysina, na konci přeliv žlutý jako kachňátko, vedle Ládi prázdné místo, tam patřím: pravou rukou velké ozubené a&#160;tři malá kolečka, levou dvě osičky, nasadit, zkusit, potom vzít čtyři šrouby, vsunout do otvoru, zavěsit.</p>
			<p class="MLP_text ParaOverride-1">Mistrův pohled lpěl na hodinách, šest patnáct, ach bože, teprve šest patnáct. Uchopil pravou rukou velké ozubené a&#160;tři malá kolečka, levou dvě osičky, nasadil, potom vzal čtyři šrouby, vsunul je do otvorů, pustil první skříň k&#160;Marii, obrátila se k&#160;němu a&#160;trochu se usmála, mistra to už přestává bavit, no konečně bude zase klid, lanovka se tiše sune, sejmout a&#160;zavěsit, Mariin šroubovák vrčí, slyšel klapání kopyt, hnal to po úplně bílé silnici, třešňovou alejí s&#160;vlhkými listy, louky se pařily.</p>
			<p class="MLP_dopis_podpis_-I- ParaOverride-1"><span class="CharOverride-1">(1963)</span></p>
		</div>
</body>
</html>