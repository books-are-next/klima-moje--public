<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>moje_prvni_lasky-14</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="moje_prvni_lasky-14" xml:lang="cs-CZ">
		<div class="Z-kladn--textový-r-meček">
			<p id="_idParaDest-13" class="MLP_uroven2_kapitola ParaOverride-1"><span class="CharOverride-1">Autorova poznámka</span></p>
			<p class="MLP_text_bez1radku ParaOverride-1">Do prvního svazku těchto chystaných spisů jsem zařadil prózy, které by se daly zjednodušeně nazvat milostné. Porušil jsem úmyslně časovou posloupnost jejich vzniku. Zařadil jsem do první části prózy shrnuté do knihy <span class="MLP_znak_kurziva_11b CharOverride-1">Moje první lásky</span>, napsané na sklonku sedmdesátých a&#160;v&#160;začátku osmdesátých let, snažil jsem se v&#160;nich totiž vylíčit pocity spíše pubertálního toužení než skutečné milostné zážitky.</p>
			<p class="MLP_text ParaOverride-1">Logicky po nich teprve následují povídky o&#160;zralejších vztazích, ačkoliv většina z&#160;nich vznikala v&#160;letech šedesátých. Zařadil jsem také krátkou prózu ze své první povídkové knihy <span class="MLP_znak_kurziva_11b CharOverride-1">Bezvadný den</span>, která vznikala ještě v&#160;padesátých letech. Kratičká <span class="MLP_znak_kurziva_11b CharOverride-1">Láska</span> je jistě dosti naivní, ale ve své době měla smysl i&#160;tím, že se naprosto vyhnula všem dobovým literárním rituálům a&#160;manýrám. Byla o&#160;lásce&#160;– o&#160;ničem víc. Zbylé povídky pak jsou ze dvou sbírek: <span class="MLP_znak_kurziva_11b CharOverride-1">Milenci na jednu noc</span> a&#160;<span class="MLP_znak_kurziva_11b CharOverride-1">Milenci na jeden den</span>.</p>
			<p class="MLP_text ParaOverride-1">Kromě <span class="MLP_znak_kurziva_11b CharOverride-1">Lásky</span> je nejstarší povídkou <span class="MLP_znak_kurziva_11b CharOverride-1">Lingula</span>, kterou jsem psal na objednávku do almanachu <span class="MLP_znak_kurziva_11b CharOverride-1">Das Junge Europa </span>pro západoněmecké nakladatelství Kurt Desch. Povídku <span class="MLP_znak_kurziva_11b CharOverride-1">Pás</span> jsem napsal po své zkušenosti v&#160;továrně Jawa na Pankráci. <span class="MLP_znak_kurziva_11b CharOverride-1">Popravu koně</span> jsem „zažil“ během svého tříměsíčního pobytu v&#160;Polsku. Povídky v&#160;<span class="MLP_znak_kurziva_11b CharOverride-1">Mých prvních láskách</span>, jakkoli jsou psané v&#160;první osobě, nejsou vždy autobiografické. Snad nejvíce odpovídá skutečnosti <span class="MLP_znak_kurziva_11b CharOverride-1">Miriam</span>. Na této povídce je zajímavé, že teprve zhruba třicet let po válce jsem se dozvěděl od své tety, která přežila Osvětim, že to byla ona, která požádala Miriam, aby mi přidávala mléko. Až do té doby pro mě bylo počínání dívky, která mi tolik přála, naprosto nepochopitelné.</p>
			<p class="MLP_text ParaOverride-1">Povídkový soubor <span class="MLP_znak_kurziva_11b CharOverride-1">Milenci na jednu</span> <span class="MLP_znak_kurziva_11b CharOverride-1">noc</span> vyšel v&#160;Československém spisovateli roku 1964, <span class="MLP_znak_kurziva_11b CharOverride-1">Milence na jeden den</span> ještě vytiskli v&#160;roce 1969, s&#160;vročením 1970, avšak celý náklad až na několik „ukradených“ výtisků byl zabaven a&#160;zničen. <span class="MLP_znak_kurziva_11b CharOverride-1">Moje první lásky</span> se objevily prvně v&#160;samizdatové Petlici roku 1981, knižně pak byly vydány roku 1985 v&#160;torontském nakladatelství Sixty-Eight Publishers manželů Škvoreckých. Po roce 1989 vyšly v&#160;několika vydáních&#160;– v&#160;Mladé frontě, v&#160;nakladatelství Hynek a&#160;nakladatelství Academia. Všechny povídky shrnuté v&#160;této knížce (s výjimkou <span class="MLP_znak_kurziva_11b CharOverride-1">Lásky</span>) se dočkaly řady zahraničních vydání.</p>
			<p class="MLP_text ParaOverride-1">Váhal jsem, zda mám vůbec do textů zasahovat, ale nakonec jsem se rozhodl k&#160;několika opravdu nepatrným stylistickým úpravám, především drobným škrtům zvláště v&#160;povídkách ze šedesátých let, kde jsem občas vypustil příliš pateticky znějící přívlastky anebo nadbytečnou repliku. Nikdy však nedošlo k&#160;významovým změnám či posunům.</p>
			<p class="MLP_dopis_podpis_-I- ParaOverride-1"><span class="CharOverride-1">(Ivan Klíma&#160;– září 2010)</span></p>
		</div>
</body>
</html>